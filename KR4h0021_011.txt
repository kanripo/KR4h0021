# -*- mode: mandoku-view; -*-
#+TITLE: 古文苑
#+DATE: 2015-09-11 21:26:41.981813
#+PROPERTY: ID KR4h0021
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0179-011古文苑-卷第十一.
<pb:KR4h0021_SBCK_011-1a>¶
古文苑卷第十一¶
　對¶
　　董仲舒郊祀對¶
　　　　　　雨雹對¶
　　酈炎對事¶
　狀¶
　　樊毅乞復華山下十里以内民租田口筭狀¶
<pb:KR4h0021_SBCK_011-1b>¶
　　郊祀對¶
(漢書本傳仲舒相膠西王以病免居家以/脩學著書爲事朝廷如有大議使使者及)¶
(廷尉張湯就其家而/問之其對皆有明法)¶
　　　董仲舒¶
廷尉臣湯昧死言臣湯承制以郊事問故膠西¶
相仲舒臣仲舒對曰所聞古者天子之禮莫重¶
於郊郊常以正月上辛日者所以先百神而最¶
居前(仲舒治春秋此對止據春秋所書魯郊言之/未足以該天子之禮啖助曰天子以冬至&KR0021;)¶
(上帝又以夏之孟春祈榖于上帝禮曰於郊故謂/之郊魯以周公之故特得以孟春祈榖于上帝亦)¶
(謂之郊郊皆用辛日上辛不吉則&KR0114;中辛又不吉/則&KR0114;下辛所謂吉事先近日也&KR0002;以冬至則不當)¶
<pb:KR4h0021_SBCK_011-2a>¶
(&KR0114;此&KR0003;/爲長)禮三年喪不&KR0021;其先而不敢廢郊郊重於¶
宗廟天尊於人也(禮記王制曰喪三年不&KR0021;唯&KR0021;天/地社稷爲越紼而行事鄭氏注不)¶
(敢以卑/廢尊)王制曰&KR0021;天地之牛角繭栗宗廟之牛角握¶
賔客之牛角尺此言德滋美而牲滋微也(王制鄭氏/注握謂長)¶
(不出/膚)春秋曰魯&KR0021;周公用白牡色白貴純也(公/羊)¶
(子曰魯&KR0021;周公用白牡魯公用騂犅群公不毛注白牡/殷牲也騂犅赤脊周牲也不毛不純色所以降於尊祖)¶
帝牲在滌三月牲貴肥㓗而不貪其大也(禮曰飬/牲必在)¶
(滌三月滌者養牲之宫/名也飬之三月而牲成)凡養牲之道務在肥㓗而¶
巳駒犢未能芻秩之食莫如令食(音/飼)其母便(秩/謂)¶
(日食粟料有品/以/飬牲之芻秩飼其母)臣湯謹問仲舒魯祀周公用白¶
<pb:KR4h0021_SBCK_011-2b>¶
牡非禮也臣仲舒對曰禮也臣湯問周天子用¶
騂剛群公不毛周公諸公也何以得用純牲臣¶
仲舒對曰武王崩成王㓜而在襁褓之中周公¶
繼文武之業成二聖之功德漸天地澤&KR0013;四海故成¶
王賢而貴之詩曰無德不報故成王使&KR0021;周公以¶
白牡上不得與天子同色下有異於諸侯臣仲¶
舒愚以爲報德之禮臣湯問仲舒天子&KR0021;天諸¶
侯&KR0021;土(公羊子曰魯郊非禮也天子/&KR0021;天諸侯&KR0021;土注士謂社也)魯何縁以&KR0021;郊¶
臣仲舒對曰周公傅成王成王遂及聖功莫大¶
於此周公聖人也有&KR0021;於天道成王令魯郊也¶
<pb:KR4h0021_SBCK_011-3a>¶
(伊川程氏曰成王之/賜伯禽之受皆非也)臣湯問仲舒魯&KR0021;周公用白牡¶
其郊何用臣仲舒對曰魯郊用純騂剛周色尚¶
赤魯以天子命郊故以騂(周禮陽祀用騂牲毛之/注騂牲赤色毛之取純)¶
(毛也陽祀&KR0021;天於南/郊及宗廟剛與犅同)臣湯問仲舒祠宗廟或以鶩當¶
鳬鶩飛鳬可用不臣仲舒對曰鶩非鳬(鳬)非鶩¶
也臣聞孔子入太廟毎事問慎之至也陛下&KR0021;¶
躬親齋戒沐浴以承宗廟甚敬謹柰何以鳬當¶
鶩鶩當鳬名實不相應以承太廟不亦不稱乎¶
臣仲舒愚以爲不可臣犬馬齒衰賜駭骨伏陋¶
巷陛下乃奉使九卿(廷尉漢/九卿也)問臣以朝廷之事臣¶
<pb:KR4h0021_SBCK_011-3b>¶
愚陋曽不足以承明詔奉大對臣仲舒冒死¶
以聞¶
　　　雨雹對¶
(按漢書武帝本紀及五行志並不載元光/元年雨雹豈史有闕文邪鮑敞以私問焉)¶
(將以窮造化之變也觀仲舒之對廣/大精切豈漢儒拘拘灾異者之比邪)¶
元光元年七月京師雨雹鮑敞問董仲舒曰雹¶
何物也何氣而生之仲舒曰隂氣脅陽氣(五行/志雹)¶
(者隂脅陽也霰/者陽脅隂也)天地之氣隂陽相半和氣周廻朝¶
夕不息陽德用事則和氣皆陽建巳之月是也¶
故謂之正陽之月隂德用事則和氣皆隂建亥¶
<pb:KR4h0021_SBCK_011-4a>¶
之月是也故謂正隂之月十月隂雖用事而隂¶
不&KR0012;立此月純隂疑於無陽故謂之陽月詩人¶
所謂日月陽止者也(杖杜詩日月陽止鄭/氏箋曰十月爲陽)四月陽¶
雖用事而陽不獨存此月純陽疑於無隂故亦¶
謂之隂月自十月以後陽氣始生於地下漸冉¶
流散故言息也隂氣轉収故言消也日夜滋生¶
遂至四月純陽用事自四月以後隂氣始生於¶
天上漸冉流散故云息也陽氣轉収故言消也¶
日夜滋生遂至十月純隂用事二月八月隂陽¶
正等無多少也以此推移無有差慝運動抑&KR0045;¶
<pb:KR4h0021_SBCK_011-4b>¶
更相動薄則薰蒿歊蒸而風雨雲霧電雷雪雹¶
生焉氣上薄爲雨下薄爲霧風其噫也雲其氣¶
也雷其相擊之聲也電其相擊之光也二氣之¶
&KR0004;蒸也&KR0002;有&KR0002;無&KR0002;實&KR0002;虚&KR0002;方&KR0002;圎攅聚相¶
合其體稍重故雨乗虚而墜風多則合速故雨¶
大而踈風少則合遲故雨細而密其寒月則雨¶
凝於上體尚輕微而因風相襲故成雪焉寒有¶
髙下上暖下寒則上合爲大雨下凝爲氷霰雪¶
是也雹霰之流也隂氣&KR0064;上雨則凝結成雹焉¶
太平之丗則風不鳴條開甲散萌而巳雨不破¶
<pb:KR4h0021_SBCK_011-5a>¶
塊潤葉津莖而巳雷不驚人號令啓發而巳電不¶
眩目宣示光耀而巳霧不塞望浸&KR0075;&KR0013;洎而巳雪¶
不封條凌殄毒害而巳雲則五色而爲慶三色而¶
成矞露則結味而成甘結潤而成膏此聖人之在¶
上則隂陽和風雨時也政多紕繆則隂陽不調風¶
發屋雨溢河雪至牛目雹殺驢馬此皆隂陽相蕩¶
而爲祲沵之妖也敞曰四月無隂十月無陽何以¶
明隂不&KR0012;立陽不獨存耶仲舒曰隂陽雖異而所¶
資一氣也陽用事此則氣爲陽隂用事此則氣爲¶
隂陽隂之時雖異二體常存猶如一鼎之水而未¶
<pb:KR4h0021_SBCK_011-5b>¶
加火純隂也加火極&KR0044;純陽也純陽則無隂氣息¶
火水寒則更隂矣純隂則無陽加火水&KR0044;則更陽¶
矣然則建巳之月爲純陽不容都無復隂也但是¶
陽家用事陽氣之極耳薺麥枯由隂殺也(月令孟夏靡/草死麥秋至)¶
(注靡草薺亭歴之/属薺麥盖二物也)建亥之月爲純隂不容都無復陽也¶
但是隂家用事隂氣之極耳薺麥始生由陽升也¶
其&KR0057;者葶&KR0995;死於盛夏&KR0323;冬花於嚴寒水極隂而¶
有温泉火至陽而有凉熖(天一生水本属陽以其至寒故/爲極隂如驪山湯可燖狐兔所)¶
(謂温泉也地二生火本属隂以其極&KR0044;故爲至陽如/南方有火林草木鳥獸皆生長其中所謂凉熖也)故知隂不¶
得無陽陽不容都無隂也敞曰冬雨必暖夏雨必¶
<pb:KR4h0021_SBCK_011-6a>¶
凉何也曰冬氣多寒陽氣自上躋故人得其暖¶
而蒸成雪矣夏氣多暖隂氣自下昇故人得其¶
凉而上蒸成雨矣敞曰雨旣隂陽相蒸四月純¶
陽十月純隂斯則無二氣相薄則不雨乎曰然¶
純陽純隂雖在四月十月但月中之一日耳敞¶
曰月中何日曰純陽用事未夏至一日純隂用¶
事未冬至一日朔旦夏至冬至其正氣也敞曰¶
然則未至一日其不雨乎曰然頗有之則妖也¶
和氣之中自生災沴能使隂陽改節暖凉失度¶
敞曰災沴之氣其常存耶曰無也時生耳猶乎¶
<pb:KR4h0021_SBCK_011-6b>¶
人四支五臟中也有時及其病也四支五臟皆¶
病也敞遷延&KR0018;墻俛揖而退¶
　　對事¶
(春秋襄二十九年呉子使札來聘公羊子曰賢/季子也何賢乎季子讓國也謁也餘&KR0021;也夷昧)¶
(也與季子同母者四季子弱而才兄弟同欲立/之以爲君謁請兄弟迭爲君而致國乎季子故)¶
(謁也死餘&KR0021;也立餘&KR0021;也死夷昧也立夷昧也/死則國冝之季子者也季子使而亡焉僚者長)¶
(庶也即之闔廬曰將從先君之命與則國冝之/季子者也如不從先君之命與則我冝立者也)¶
(僚烏得爲君乎於是使專諸刺僚而致國乎季子/季子不受曰爾弑吾君吾受爾國是吾與爾爲&KR0434;)¶
(也尓殺吾兄吾又殺尓是父子兄弟相殺終身/無巳也去之延陵終身不入呉國故君子以其)¶
(不受爲義以其不殺爲仁&KR0074;譚東漢人以公羊/之&KR0003;爲未然炎主譚議設客問以辨明之)¶
<pb:KR4h0021_SBCK_011-7a>¶
　　　酈炎¶
客問酈炎曰呉王曷不傳子而傳兄弟四人傳¶
者將以致國乎季札季札不受雖有僚立闔閭¶
之弑春秋猶以不受爲義不煞爲仁而&KR0074;譚以¶
　　　　　　　　由季札札不思上放周公之¶
攝位而下慕曹臧之謙讓(史記諸樊讓位季札札/謝曰曹宣公之卒也將)¶
(立子臧子臧去之君子曰能守節/矣札雖不才願附於子臧之義)名巳細矣春秋之趍¶
豈謂&KR0539;乎炎曰夫四王(壽夣至/夷昧)之輕命致國乎季¶
子(公羊曰諸爲君者皆輕死爲勇飲食必/祝曰天苟有呉國尚速有悔於子身)謂其能流慶¶
百丗也季子不受内有篡煞之亂外致㓕亡之¶
<pb:KR4h0021_SBCK_011-7b>¶
禍雖知㓗已之可爲不惟宗廟之絶祀其痛矣¶
問曰周制諸侯父死子繼&KR0002;札從先私志受非¶
所繼是浮行豈節義之謂與闔閭之欲國蓋縁¶
札之雅意故曰季子雖至不吾廢也(史記王僚使/季札於&KR0051;公)¶
(子光告專諸曰我眞王嗣當立吾欲求之季子雖至不/吾廢也按史記光即諸樊子後立爲王號闔廬謁諸樊)¶
(名/也)今如吾子之云則君子何稱乎炎曰光知季¶
子仁而無權故肆意焉季子不能討是則春秋¶
所譏仁而不武無能逹也子之云公羊也公羊¶
不以父命辭王父命以王父命辭父命不以家¶
事辭國政衛輒拒父猶謂之可(公羊曰靈/公逐蒯/聵而立輒輒之義可)¶
<pb:KR4h0021_SBCK_011-8a>¶
(立乎曰可不以父命辭王父命以王父命辭父命是父之行/乎子也不以家事辭王事以王事辭家事是上之行乎下也)¶
(按論語夫子/不爲/衛君公羊之&KR0003;非也)况以國治簒弑之子乎&KR0021;仲行權¶
公羊嘉之云君可以死易生國可以存易亡(春/秋)¶
(桓十一年宋人執&KR0021;仲公羊子曰&KR0021;仲者何鄭相也何以/不名賢也何賢乎&KR0021;仲以爲知權也宋人執仲謂之曰爲)¶
(我出忽而立突&KR0021;仲不從其言則君必死國必亡從其言/則君可以生易死國可以存易亡按突宋甥也宋人脅仲)¶
(而立之公羊以/仲爲能行權)季子不然猶可善乎此蓋公羊之失¶
非義之通者也周公誅二叔不爲不仁宋穆受¶
兄國不爲不義(公羊傳宋宣公謂繆公曰以吾愛與/夷則不&KR0002;愛女以爲社稷宗廟主則)¶
(與夷不&KR0002;女盍終爲君矣宣公死繆公立/注與夷者宣公之子繆公者宣公之弟)君子急病而¶
讓夷故踐明堂朝諸侯非榮其位爲時之急也¶
<pb:KR4h0021_SBCK_011-8b>¶
(夷平也言國平則讓國病則急救/之周公之攝盖時之所當急也)以季子之才君國¶
子民行化四方與夫勾踐相去幾何&KR0002;令向時¶
見國危亂慕周公急時之義思先君致國之意¶
攝政持統邁其威德奚翅遷都瑯瑯(越絶書曰勾/踐伐呉覇関)¶
(東徙瑯瑯起觀臺以望東海漢地/理志瑯瑯縣越王勾踐甞治此)尚征上國朝齊宋¶
鄭魯衛執玉之君哉(國語越㓕吳上征上國宋鄭/魯衛陳蔡執玉之君皆入朝)¶
(炎言季子之才逺過勾踐&KR0002;令當國不/惟呉免㓕亡之禍計其成功必在越上)孔子稱可與立¶
道未可與權(見論/語)權反經而善(公羊/語)聖之逹節者¶
也(左傳云聖逹/節其次守節)季子守節之士(左傳呉子使屈&KR0012;庸/聘于晉趙文子問曰)¶
(延州來季子果立乎對曰/季子守節雖有國不立)故非其量度乎問者因又¶
<pb:KR4h0021_SBCK_011-9a>¶
謂炎曰古者聖人封建諸侯皆云百里取象於¶
雷雷何取也炎曰易震爲雷亦爲諸侯雷震驚¶
百里曰何以知之炎曰以其數知之夫陽動爲¶
九其數卅六隂静爲八其數卅二震一陽動二¶
隂静故曰百里(易揲&KR0433;法三楪之餘得九是爲老陽/其䇿卅六得八是爲少隂其䇿卅二)¶
(震下一爻得九而變故云動上二爻得八不/變故云静三爻之䇿數合而爲百故言百里)問者稱¶
善¶
　&KR0122;臣條屬臣凖書佐臣謀弘農太守上祠¶
　　西岳乞差一縣賦發復華下十里以内民¶
　　租田口筭狀(&KR0122;屬書佐皆尚書屬官條凖謀/其人名也並主通郡國書狀者)¶
<pb:KR4h0021_SBCK_011-9b>¶
　　樊毅(字仲德漢元舅射陽侯樊/丹之/後也有修西岳廟記蔡邕文見後)¶
光和二年(漢靈帝年号/歳在己丑)十二月庚午朔十三日¶
壬午弘農太守臣毅頓首死罪尚書(郡國書狀/皆由尚書)¶
(以逹/于上)臣毅頓首頓首死罪死罪謹按文書臣以¶
去元年十一月到官其十二月奉祠西岳華山省¶
視廟舎及齋衣&KR0021;器率皆乆逺有垢故魯不修太室¶
春秋示譏(春秋文十三年大室屋壞&KR0150;梁子曰/譏不脩也周公曰太廟伯禽曰太室)¶
臣以神岳至尊宜加恭肅輙遣行事荀班與華陽¶
令先讜以漸繕治成就之後仍雨甘雪瀐潤&KR0043;麥¶
惠滋&KR0058;庶臣即日以詔書齋祀雪未消澤時日清¶
<pb:KR4h0021_SBCK_011-10a>¶
和神親民喜(親一/作歡)誠聖朝勞神日&KR0628;廣&KR0013;四表覆¶
育之德神人&KR0013;施遐邇大小莫不幸甚臣毅頓¶
首頓首死罪死罪讜又書言(華陽令先讜有/書言此毅條上)縣當¶
孔道加奉尊岳一歳四祠養牲百日常當充肥¶
用&KR0150;藁三千餘斛或有請雨齋禱役費兼倍毎¶
&KR0013;詔書調發無差山髙聽下恐近廟小民不堪役¶
賦有飢寒之窘違宗神之敬乞差諸賦役(謂以逺/近差次)¶
(一縣/賦役)復華下十里以内民租田口業(復者蠲除其/賦役以優之)¶
(也方六反口業即口筭令民計口出錢/歳百二/十爲一/筭始於漢/&KR0004;)以寵神靈¶
廣祈多福隆中興之祚臣&KR0186;聽行盡力奉宣詔¶
<pb:KR4h0021_SBCK_011-10b>¶
書思惟惠利増異復上臣毅誠惶誠恐頓首¶
頓首死罪死罪上尚書¶
古文苑卷第十一¶
