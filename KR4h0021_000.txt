# -*- mode: mandoku-view -*-
#+TITLE: 古文苑
#+DATE: 2015-09-23 10:31:39
#+PROPERTY: JUAN 0

<md:KR4h0021_SBCK_021-12a>¶
<md:KR4h0021_SBCK_000-1a>¶
<pb:KR4h0021_WYG_000-1a>
欽定四庫全書　　　　　集部八
　古文苑　　　　　　　　總集類
　　提要
　　　　(臣/)等謹案古文苑二十一巻不著編輯者名
　　　　氏書録解題稱世傳孫洙巨源於佛寺經龕
　　　　中得之唐人所藏所録詩賦襍文自東周迄
　　　　於南齊凡二百六十餘首皆詩傳文選所不
　　　　載然所録漢魏詩文多從藝文類聚初學記
<pb:KR4h0021_WYG_000-1b>
　　　　刪節之本石鼔文亦與近本相同其真偽葢
　　　　莫得而明也南宋淳熙間韓元吉次為九巻
　　　　至紹定間章樵為之注釋明成化壬寅福建
　　　　巡按御史張世用為刋行之樵序稱有首尾
　　　　殘缺者姑從舊編復取史冊所遺以補其數
　　　　釐為二十巻又有襍賦十四首頌三首以其
　　　　文多不全别為一巻附於書末共為二十一
　　　　巻則已非經龕之舊本矣中間王融二詩題
<pb:KR4h0021_WYG_000-2a>
　　　　為謝朓葢因附見朓集而誤又文木賦出西
　　　　京襍記乃吳均所為見段成式酉陽襍俎亦
　　　　不能辨别則編録未為精核至於柏梁一詩
　　　　顧炎武日知録據所註姓名駁其依托錢曽
　　　　讀書敏求記則謂舊本但稱官位自樵増註
　　　　妄以其人實之因啟後人之疑又如宋玉釣
　　　　賦蜎淵誤作元洲曹夫人書官綿誤作官錦
　　　　皆傳寫之訛而註復强為之解王應麟困學
<pb:KR4h0021_WYG_000-2b>
　　　　紀聞亦辨之則註釋亦不能無失然唐以前
　　　　散佚之文間賴是書以傳故前人多著於録
　　　　亦過而存之之意歟據此書所題樵字升道
　　　　臨安人以朝奉郎知吳縣事成化杭州府志
　　　　則作昌化人知處州事宋詩紀事亦作昌化
　　　　人其號曰峒麓嘉定元年進士厯官知漣海
　　　　軍授朝散郎知處州葢昌化即臨安屬縣此
　　　　書舉其郡名處州乃所終官此書則其知吳
<pb:KR4h0021_WYG_000-3a>
　　　　縣時所註也乾隆四十五年九月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　總　校　官　(臣/)陸　費　墀
<pb:KR4h0021_WYG_000-4a>
古文苑序¶
古文苑者唐人所編史傳所不載文選所不録¶之文也
歌詩賦頌書狀勅啓銘記雜文為體二¶十有一為萹二
百六十有四附入者七始於周¶宣石皷文終於齊永明
之倡和上下一千三百¶年間世道之升降風俗之醇漓
政治之得失人¶才之髙下於此而槩見之可謂萃衆作
之英華¶擅文人之巨偉也至别而觀之如岐陽蒐狩實¶
肇中興之羙勒石紀功詞章渾厚足以補詩雅¶之遺佚
<pb:KR4h0021_WYG_000-4b>
泗水碑銘鋪揚興王之盛叙功攷徳表<md:KR4h0021_SBCK_000-1b>¶裏名實足以續
閎散之芳烈揚子雲倣虞作箴¶官箴王闕所以輔正心
術警戒㡬㣲殆與聖賢¶盤盂几杖之銘爭光千古有國
家者宜保之以¶為龜鑑所謂傑然詩書之後詎容徒以
文章論¶哉世代隃邈遺文彫耗若昔賢所欲輿致太學¶
以助講切之真蹟今既不可復得而浮磬之刻¶蔚宗之
注與隋唐藝文目録所載諸家文集亦¶淪落十九莫可
尋訪千載而下學者得以想像¶細繹古人述作之懿者
<pb:KR4h0021_WYG_000-5a>
猶幸佛書龕中之一編¶復出於人間而其中句讀聱牙
字畫竒古未有<md:KR4h0021_SBCK_000-2a>¶音釋加以傳録舛訛讀者病之有聴古
樂恐卧¶之嘆樵學製呉門竊簿書期會之暇續以燈火¶
餘工玩味參訂或裒斷簡以足其文或較别集¶以證其
誤推原文意研覈事實為之訓註其有¶首尾殘缺義理
不屬者姑存舊編以俟廋攷復¶取漢晉間文史冊之所
遺以補其數凡若干篇¶釐為二十巻將質諸慱洽君子
以求是正焉紹¶定壬辰七月日朝奉郎知平江府吴縣
<pb:KR4h0021_WYG_000-5b>
事武¶林章樵升道序
<md:KR4h0021_SBCK_000-2b>¶

<pb:KR4h0021_WYG_001-1a>
欽定四庫全書
　<md:KR4h0021_SBCK_000-4a>¶古文苑巻一　¶　　　　　　宋　章樵　註
　　文
　周宣王
　　　石鼓
