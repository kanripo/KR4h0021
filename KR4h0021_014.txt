# -*- mode: mandoku-view; -*-
#+TITLE: 古文苑
#+DATE: 2015-09-11 21:26:42.111637
#+PROPERTY: ID KR4h0021
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0179-014古文苑-卷第十四.
<pb:KR4h0021_SBCK_014-1a>¶
古文苑卷第十四¶
　箴¶
　　揚雄百官箴¶
　　　　　冀州牧　兖州牧¶
　　　　　青州牧　徐州牧¶
　　　　　　楊州牧　荆州牧¶
　　　　　豫州牧　益州牧¶
　　　　　　雍州牧　幽州牧¶
　　　　　　并州牧　交州牧¶
　　　　百官箴序¶
<pb:KR4h0021_SBCK_014-1b>¶
(左傳襄四年昔周辛甲之爲太史也命百/官箴王闕於虞人之箴曰芒芒禹迹畫爲)¶
(九州經啓九道民有寢廟獸有茂草各有/攸處德用不擾在帝夷羿冒于原獸亡其)¶
(國恤而思其麀牡武不可重用不恢于夏/家獸臣司原敢告僕夫於是晉侯好田故)¶
(魏絳及之范曄編次揚雄以下所作命之/曰百官箴盖取古者官箴/王闕之義)¶
&KR0004;&KR0045;雄依虞箴作十二州二十五官箴(漢書楊/雄自序)¶
(云箴莫大於虞箴故作九州箴按禹平水土別九州後以/人物阜繁增置幽并營三州舜典曰肇有十二州是也孔)¶
(安國注舜分冀州爲幽州并州分青爲營州又曰咨有十/二牧食哉惟時則是州置一牧所以牧養斯民世兹箴無)¶
(營州有交州盖據/漢事以爲規戒)其九箴亡闕後&KR0240;郡崔駰及子瑗¶
又臨邑侯劉騊駼増&KR0024;十六篇胡廣復繼作四¶
篇文甚典美乃悉撰次首目爲之解釋名曰百¶
<pb:KR4h0021_SBCK_014-2a>¶
官箴凢四十八篇(此序范曄辭見後漢胡廣傳今/所存四十篇曄注不可復見)¶
　　　冀州牧箴¶
洋洋冀州鴻原大陸(洋洋平曠皃禹貢旣修太原/注髙平曰太原又大陸旣作)岳¶
陽是都(禹貢至于岳陽注太岳在太/原西南山南曰陽此州帝都)島夷皮服潺湲¶
河流夾以碣石(島夷皮服夾右碣/石入于河並禹貢)三后攸降列爲¶
侯伯(三后堯舜禹也五子之歌惟彼陶唐有此冀方言/自堯至禹皆都冀也由夏而降則分爲侯國如堯)¶
(之後封於唐殷末有&KR0058;侯西伯戡之春秋時晉献公㓕/耿以賜趙夙㓕魏以賜畢/萬皆古國/之在/冀者)¶
降周之末趙魏是宅冀土糜沸炫沄如湯更盛¶
更衰載從載横(威烈王時三卿分晉天子命趙籍魏/斯爲諸侯自此戰國争強從横之&KR0003;)¶
(迭爲/勝&KR0018;)陪臣擅命天王是替(陪臣謂平原信陵輩也/各擅國命不復知有周)¶
<pb:KR4h0021_SBCK_014-2b>¶
趙魏相反秦拾其弊(趙魏相攻秦乗其弊/而㓕之拾言其易也)北築長城恢¶
夏之&KR0163;(&KR0041;恬傳秦北築長城起臨洮至遼東延袤/萬餘里比禹貢冀州之疆域則恢拓矣)漢興¶
定制改封藩王(張耳髙祖子如意/子友皆封王於趙)仰覽前丗厥力¶
(合作/歴)孔多&KR0004;安如山(謂虞/夏時)後崩如崖(謂戰/國時)故治不¶
忘亂安不遺危周宗自怙云焉有予隳六國奮¶
矯果絶其維牧臣司冀敢告在階(在階猶在庭/官箴王闕不)¶
(敢斥至尊故托/以告在庭之臣)¶
　　　兖州牧箴¶
悠悠濟河兖州之㝢九河旣導雷夏攸處(禹貢/濟河)¶
(惟兖州九河旣道雷夏旣澤注河/水分爲九道在此州界雷夏澤名)草繇木條&KR0238;絲絺紵¶
<pb:KR4h0021_SBCK_014-3a>¶
濟漯旣通降丘宅土(以上並/見禹貢)成湯五徙卒都于亳¶
(書序自契至于成湯八/遷湯始居亳從先王居)盤庚北渡牧野是宅(按書序/盤庚五)¶
(遷將治亳隂史記盤庚南渡河復居成/湯之故居此云北渡宅牧野未詳孰是)丁感雊雉祖已¶
伊忠爰正厥事遂緒髙宗(書髙宗肜日越有雊雉/祖已曰惟先格王正厥)¶
(事丁武丁也言因鼎雉之異其臣祖/已納忠於君克纉湯緒号稱髙宗)厥後陵遲顛覆¶
湯緒(其後祖甲&KR0075;乱殷復衰/至紂遂覆啇之基緒)西伯戡&KR0058;祖伊¶
奔走致天威命不恐不震(事具西伯戡黎篇/紂乃曰我生不有)¶
(命在天是不知/畏恐也震平声)婦言是用牝雞是晨(見牧/誓)三仁旣¶
知武果戎殷(論語微子去之箕子爲之奴比千諌而/死孔子曰殷有三仁焉言殷之䘮亡三)¶
(仁已先知之禮/記武/王壹戎/而天下大定)牧野之禽豈復能耽甲子之朝¶
<pb:KR4h0021_SBCK_014-3b>¶
豈能復笑(紂好酒&KR0075;樂爲炮烙之刑姐已笑武王以/甲子日勝紂于啇郊牧野斬紂殺姐己)有¶
國雖乆(殷有天下/六百餘年)必畏天咎有民雖長必懼人殃¶
箕子歔欷厥居爲墟(箕子過故殷虚感官室毀壞生/禾&KR0112;作麥秀之詩以悲傷之)¶
牧臣司兖敢告執書(猶尚/書也)¶
　　　青州牧箴¶
茫茫青州海岱是極鹽鐵之地鈆松怪石群水¶
攸歸萊夷作牧貢篚以時莫怠莫違(禹貢海岱/惟青州厥)¶
(貢塩絺鈆松怪石萊/夷作牧厥篚檿絲)昔在文武封吕於齊厥土塗¶
&KR0378;在丘之營五侯九伯是討是征(文王得吕尚/於渭濵号曰)¶
(太公望武王克殷封之於齊營丘命之/曰五侯九伯若實征之以夾輔周室)馬殆其銜御失¶
<pb:KR4h0021_SBCK_014-4a>¶
其度(侯國叛命上之/統馭又失其道)周室荒亂小白以覇諸侯僉¶
服復尊京師(周室權綱隳壞齊侯小白始/以青州之地覇天下尊王室)小白旣没¶
周卒凌遲嗟兹天王附命下土(億兆生人之/命繫于一人)失其法度¶
䘮其文武(言文不能爵命有功/武不能征討有罪)牧臣司青敢告執矩¶
　　　徐州牧箴¶
海岱伊淮東海是渚徐州之土邑于蕃宇(禹貢/海岱)¶
(及淮惟徐州&KR0003;文堯遭洪水民居水中髙土故名/曰州渚亦髙土可居者也蕃宇謂在侯衛之地)大野旣¶
瀦有羽有&KR0041;&KR0012;桐蠙珠泗沂攸同(大野澤名&KR0041;羽/二山沂泗二水)¶
(名嶧山之陽特生桐中琴瑟/淮夷二水出蠙珠並禹貢注)實列蕃蔽侯衛東方(齊/地)¶
(古爽鳩氏國按左傳爽/鳩氏少皡時司冦之官)民好農&KR0094;大野以康帝癸及¶
<pb:KR4h0021_SBCK_014-4b>¶
辛不祗不恪沈&KR0698;于酒而忘其東作天命湯武¶
勦絶其緒祚(言東方之民自古以農桑爲務癸桀名/辛紂名至于桀紂&KR0075;湎失德忘其農桑)¶
(之本爲天所/棄以失天下)降周任姜鎭于瑯琊姜姓絶苗田氏¶
攸都(周封姜太公吕尚於齊其後平公時田常專政盡/誅公族之強者割齊安平以東至瑯邪自爲封邑)¶
(三丗至田和&KR0434;齊/姜氏之苗裔遂絶)事由細微不慮不圖禍如丘山¶
本在萌牙(言田敬仲來奔其始甚/微積㣲成著卒至篡奪)牧臣司徐敢告僕¶
夫(伯冏爲周太僕/正僕臣之長)¶
　　　楊州牧箴¶
矯矯楊州(言風俗/勇悍)江漢之滸(州境距江/漢之濵)彭蠡旣瀦陽¶
鳥攸處橘柚羽貝瑶琨篠簜(禹貢注彭蠡澤名/陽鳥鴻鴈之属冬)¶
<pb:KR4h0021_SBCK_014-5a>¶
(月居於此澤羽鳥羽毛貝水物/瑶琨皆玉名篠竹箭簜大竹)閩越北垠(今福建交廣/地在此州之)¶
(南故云/北垠)沅湘攸徃(二水/名)獷(一作/獷獷)矣淮夷蠢蠢荆¶
蠻(周成王甞征淮夷啇髙/宗甞伐荆楚皆在州境)翩彼昭王南征不旋人咸¶
躓於垤莫躓於山咸跌於汚莫跌於川明哲不¶
云我昭童蒙不云我昬(童&KR0170;諭愚昧言/聖益聖愚益愚)湯武聖¶
而師伊呂桀紂悖而誅逢干蓋邇不可不察逺¶
不可不親(翩輕楊貌周昭王南廵狩至漢未濟舟解而/溺箴言人情慮艱險則安泰怱平易則阽危)¶
(昭王當成康太平之後輕忽自肆亡乃祖不/泄邇不忘逺之心遂䘮身外服爲天下&KR0015;)靡有孝而逆¶
父罔有義而忘君太伯遜位基呉紹&KR0011;夫差一¶
誤太伯無祚周室不匡勾踐入覇(太伯避位而/逃順父也式)¶
<pb:KR4h0021_SBCK_014-5b>¶
(開呉國夫差恃強連兵上囯無君也卒厎㓕亡/越㓕呉王室不能正之勾踐遂入中國而稱覇)當周之隆¶
越裳重譯(越裳南海囯名成/王時重九譯來貢)春秋之末侯甸叛逆(君/道)¶
(盛則逺人至君/道衰則邇臣離)元首不可不思股肱不可不孳(虞/書)¶
(予思日孜孜君心也主於内故當思臣/股肱也宣力四方故當勤孜與孳同)堯崇(一作/勤)屢省舜盛欽¶
謀(書屢省乃/成欽哉)牧臣司揚敢告執籌(運籌帷/幄之臣)¶
　　　荆州牧箴¶
杳杳(一作/幽幽)巫山(雲夢澤中山/其峯十二)在荆之陽江漢朝宗其¶
流湯湯夏君(一作/后)遭鴻荆衡是調雲夣塗&KR0378;¶
(禹貢荆及衡陽惟荆州江漢朝宗于海注二水經此/州而入海百川以海爲宗雲土夢作乂厥土惟塗&KR0378;)包匭¶
菁茅(匭匣也菁以爲&KR0577;茅/以縮酒包匭而貢之)金玉砥礪&KR0090;齒元&KR0027;¶
<pb:KR4h0021_SBCK_014-6a>¶
貢篚百物丗丗以饒(貢篚之物/自古饒&KR0073;)戰戰慄慄至¶
桀荒溢曰我在帝位若天有日不順(一作/填)庶國孰¶
敢余奪(尚書大傳桀曰天之有日猶吾之有民日有亡/哉日士吾亦亡矣所爲拂於人心肆行不顧自)¶
(謂莫予/奪也)亦有成湯果秉其&KR0207;(史記湯自把&KR0207;以/伐昆吾遂伐桀)放之¶
南巢號之以桀(書䟽南巢南方逺囯名謚法賊人/多殺曰桀放之逺方加以惡名)南¶
巢茫茫包(一作/多)楚與荆(荆牡荆也楚荆之翹者/土多此木因以名州)風慓¶
以悍氣銳以剛有道後服無道先強(公羊傳師/在召陵喜)¶
(服楚也何言乎喜服楚楚有/王者則後服無王者則先叛)丗雖安平無敢逸豫牧¶
臣司荆敢告執御¶
　　　豫州牧箴¶
<pb:KR4h0021_SBCK_014-6b>¶
郁郁荆河伊雒是經滎播(一作/波)枲&KR0238;(論語郁郁/乎文哉豫)¶
(州成周故都風俗文采禹貢注西南至荆山北距河水伊出/陸渾山洛出上洛山滎澤波水巳成遏豬又/厥貢&KR0238;枲)惟用¶
(一作/周)攸成田田相挐廬廬相距(言人物/蕃阜)夏殷不¶
都成周攸處豫野所居爰在鶉墟(成王命召公/&KR0114;洛是爲成)¶
(周至平王東遷徙居洛邑漢地理志周地栁七星張/之分野也自栁三度至張十二度謂之鶉火之次)四隩¶
咸宅㝢内莫如(洛邑居天/下之中)陪臣執命不慮不圗王¶
室陵遲䘮其&KR0050;牙靡哲靡聖&KR0162;(一作/稍)失其正方¶
伯不維韓卒擅命(言周之未其君臣無謀而方伯之/職又廢故韓得以擅其命史記東)¶
(周與西周戰韓救西周或爲東周&KR0003;韓王曰西周故天子/之囯多名噐重寳王按兵無出可以德東周而西周之寳)¶
(必可以/盡矣)文武孔純至厲作昬成康孔寜至幽作傾¶
<pb:KR4h0021_SBCK_014-7a>¶
(純明也文武成康之業光明安固至厲王而昏/晦至幽王而傾亡犬戎之難遂東遷于成周)故有天下¶
者母曰我大莫或余敗母曰我強靡克余亡夏¶
宅九州至于季丗放于南巢成康太平降及周¶
微帶蔽屏營(言衰微不能自存僅/自障蔽恐惕不安)屏營不起施于孫¶
子王報爲極實絶周祀(史記周君王&KR0956;卒秦取九/鼎寳噐後七歳東西周皆)¶
(入于秦周旣不/祀注旣盡也)牧臣司豫敢告柱史(周有柱下/史法官也)¶
　　　益州牧箴(一作梁州武/帝改梁爲益)¶
巖巖&KR2144;山古曰梁州華陽西極黒水南流(禹貢/華陽)¶
(黒水惟梁州注東據/華山之南西距黒水)茫茫洪波鮌堙降陸于時八都¶
厥民不隩禹導江沱岷嶓啓乾(鮌堙洪水不知/䟽導其源故八)¶
<pb:KR4h0021_SBCK_014-7b>¶
(州之民皆不得宅土安居禹自岷山導江東別爲沱自嶓冢/導&KR0222;東流爲漢皆從其源而䟽淪之故自此啓乾水患以平)¶
逺近底貢磬錯砮丹(厥貢璆鐵銀鏤砮磬錯雜也砮石/族華陽國志靈關道江山有砮火)¶
(燒成鐵丹丹砂也出巴/郡涪陵又出蜀郡徙縣)絲麻條暢有粳有稻自京徂畛¶
民攸温飽(地有桑麻粳稻之利民頼以温/飽自王畿至梁外境逺近如一)帝有桀紂&KR0698;沈¶
頗僻遏絶苗民㓕夏殷績(雍州三危旣宅三苗丕叙孔頴/逹䟽三危西裔之山也鄭玄引)¶
(地記書云三危山在鳥䑕之西南當岷山則是三苗之國境/接梁州夏殷之末苗民&KR0018;固不服致使梁州道路遏絶不通)¶
(於中國禹湯之/績至是絶㓕)爰周受命復古之常(啇頌自彼氐羌/莫敢不來王曰)¶
(啇是常氐羌皆西夷也雜居梁州之境啇/末/背畔至周興梁州盡歸王化復夏殷朝貢之常)幽厲夷業¶
破絶爲荒(周至幽厲王業陵夷/此州廢絶爲荒服)秦作無道三方潰叛¶
義兵征&KR0064;遂國于漢(三方三川也髙祖起義兵以/誅&KR0064;乱開囯于漢言始基於)¶
<pb:KR4h0021_SBCK_014-8a>¶
(梁州/之境)拓開疆宇恢梁之野列爲十二光羡虞夏¶
(髙帝置廣漢郡武帝通巴蜀開羗夷地置犍爲越嶲益州/牂柯武都沈&KR0058;文山七郡并秦時漢中巴蜀隴西四郡共)¶
(列爲十二比虞夏/封域爲光羡矣)牧臣司梁是&KR1348;是圗經營盛衰¶
(歴觀前代盛衰不常如此今漢別/梁爲十二郡可謂盛矣當慮其衰)敢告士夫¶
　　　雍州牧箴¶
黒水西河(禹貢注西距黒水東據/河龍門之河在冀州西)横截(一作/厲)崑崙邪¶
指閶闔畫爲雍垠(崑崙山在西羌中地極髙處北極/上帝所居閶闔天門也此州之境)¶
(西則横截地樞北則邪指/天門言居髙據形勝之要)上侵積石下礙龍門(禹貢/注積)¶
(石山在金城西南河所經也龍/門山在河東之西界侵猶際也)自彼氐羌莫敢不來庭¶
莫敢不來臣(見啇頌殷武詩此州不言貢/篚時爲漢京與禹貢冀州同)毎在季主¶
<pb:KR4h0021_SBCK_014-8b>¶
常失厥緒侯紀不貢荒侵其㝢(言啇周/之末)陵遲衰¶
微秦據以戾興兵山東六國顛沛(當周末造秦/據雍州之地)¶
(行其&KR0064;戾用/兵以制六國)上帝不寜命漢作京(秦爲無道故上/帝不寜其居命)¶
(漢都之爰作京邑一本作凉漢地/理志武帝改雍曰凉於義亦通)隴山以徂列爲西荒¶
(隴山以徃則爲隴西張掖等郡/自玉門&KR0028;至西域皆在荒服)南排勁越北啓彊胡并¶
連屬國一護攸都(武帝時平南越分其地爲九郡北/伐匈奴得休屠昆邪故地開武威)¶
(張掖等郡分處降者於河南因其俗置属國其官/有典属國有都尉宣帝又置都護使井護諸國)蓋安不¶
忘危盛不諱衰(銘言所以置宫統護/者/蓋於盛極之時防其衰危)牧臣司雍敢¶
告贅衣(周有綴衣掌王衣/服皆左右近臣)¶
　　　幽州牧箴¶
<pb:KR4h0021_SBCK_014-9a>¶
蕩蕩平川惟冀之別(地&KR0020;平則川陸皆平此州冀之/北境水土旣平之後别爲幽州)¶
北阨幽都戎夏交偪(堯典宅朔方曰幽都此州之境/距朔方幽隂之地故名幽州戎)¶
(北狄也玁狁薫鬻/皆是/北狄中夏之界其地相偪)伊昔唐虞實爲平陸(都冀此/州寔在)¶
(五服/之内)周末荐臻迫于獯鬻(西周之末幽王敗/於犬戎即獯鬻也)晉¶
溺其陪周使不阻(三卿分晉趙籍據有此地諸侯之/卿於天子爲陪臣是時周之使命)¶
(猶通/諸國)六國擅權燕趙本都(六國僣号稱王燕都薊/趙都邯鄲皆幽州境)¶
東限穢貊羡及東胡(穢貉東胡皆東夷國/此州之東境距之)彊秦北¶
排&KR0041;公城壃(秦北却匈奴命&KR0041;/恬築長城以拒之)大漢&KR0004;定介狄之¶
荒元戎屢征如風之騰義兵渉漠偃我邊萌旣¶
定且康復古虞唐(漢匈奴傳諸侯畔秦天下擾乱/匈奴復渡河南與中國界於故)¶
<pb:KR4h0021_SBCK_014-9b>¶
(塞至武帝時命大將軍衛青連年北伐匈奴逺遁幕南無/王庭言自此邊民得以安居而漢之竟土遂復唐虞之舊)¶
(如得休屠王昆邪王故地/以爲張掖敦煌郡是也)盛不可不圗衰不可或忘¶
隄潰蟻穴器漏箴芒(言中國雖盛當爲永圖夷狄/雖衰當防其患禍敗之形常)¶
(起細微不/可忽易)牧臣司幽敢告侍傍¶
　　　并州牧箴¶
雍別朔方河水悠悠(此言雍別朔方孔安國書注/以爲舜分冀州爲幽州并州)¶
(按雍境東距西河今并州跨河而/有之則兼祈雍冀二州境上明矣)北辟獯鬻南界涇流¶
(北辟戎狄於州境之外南距涇/水書涇属渭汭本雍州境也)畫兹朔土正直幽方(正/與)¶
(幽州/相直)自昔何爲莫敢不來貢莫敢不來王(言/夏/殷以前)¶
周穆遐征犬戎不享(匈奴傳周道衰穆王伐畎戎/得四白狼四白鹿以歸自是)¶
<pb:KR4h0021_SBCK_014-10a>¶
(之後荒/服不至)爰貊(一作/藐)伊德侵玩上國宣王命將攘之¶
涇北宗周罔職日用爽蹉(戎狄由是藐視中國以/爲德不足以服之肆其)¶
(侵玩宣王中興僅能駈逐之涇北而巳并州竟土自此不/入周之職方詩曰薄伐獫狁至于大原是也蹉七何反蹉)¶
(跌/也)旣不爼豆又不干戈犬戎作亂斃于驪阿(爼/豆)¶
(文也于戈武也言周宣王以後文德旣不足以懷逺武功/又不足以定乱至于幽王遂爲犬戎所攻殺死驪山之下)¶
太上曜德其次曜兵德兵俱顛靡不悴荒(申述/前意)¶
(以警/後王)牧臣司并敢告執綱¶
　　　交州牧箴¶
交州荒裔水與天際(在楊州外境交廣之地堯典所/謂宅南交盖荒服夷裔之所居)¶
(南與/海接)越裳是南荒國之外爰自開闢不覊(一作/&KR0919;)¶
<pb:KR4h0021_SBCK_014-10b>¶
不絆周公攝祚白雉是獻(越裳氏又在交州之南/自古未甞通中國至成)¶
(王時周公攝政始/重譯來献白雉)昭王陵遲周室是亂越裳絶貢荆¶
楚逆叛(史記昭王瑕康王子也昭王之時王道微缺南/廵狩不返卒於江上不赴告諱之也注昭王南)¶
(廵遂伐楚渉漢/未濟舟解而溺)四國内侵&KR0345;食周宗臻于季赧遂¶
以㓕亡(言逺人不至則蠻夷叛蠻夷旣叛/則諸侯侵侮卒底陵夷以亡其國)大漢受命中¶
國兼該南海之宇聖武是恢稍稍受覊遂臻黄¶
支杭海三萬來牽其犀盛不可不憂隆不可不¶
懼(漢興中國境土皆爲郡縣惟兩越未臣至孝武時恢/拓疆宇始平南越以其地爲九郡又遷閩粤之民而)¶
(虚其地於是海外黄支國杭海三萬里來貢生犀/可謂中國極盛之時盛極則必衰安可忘其戒懼)顧瞻陵¶
遲而忘其規摹亡國多逸豫而存國多難(逸豫/則生)¶
<pb:KR4h0021_SBCK_014-11a>¶
(驕荒多難則知警懼孟子曰出則無敵國/外患入則無法家拂士者國恒亡難去声)泉竭中虚池竭¶
瀕乾(泉水之源中虚則竭池氷之瀦外乾則竭交州/猶/池之瀕也以諭衰敗之萌各有其證用詩召旻之詞)¶
牧臣司交敢告執憲¶
古文苑卷第十四¶
<pb:KR4h0021_SBCK_014-11b>¶
<pb:KR4h0021_SBCK_014-11b>¶
