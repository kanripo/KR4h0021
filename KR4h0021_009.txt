# -*- mode: mandoku-view; -*-
#+TITLE: 古文苑
#+DATE: 2015-09-11 21:26:41.892688
#+PROPERTY: ID KR4h0021
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0179-009古文苑-卷第九.
<pb:KR4h0021_SBCK_009-1a>¶
古文苑卷第九¶
齊梁詩四十五篇(添入一首阻雪連句合成一首)¶
　　王融侍遊方山應詔¶
　　　　遊僊詩(五首)¶
　　　　奉和南海王詠秋胡妻(七首)¶
　　　　棲玄寺聽講畢遊邸園¶
　　別蕭諮議(四首)任昉王延宗史王融¶
　　蕭諮議衍荅¶
　　蕭記室琛應教¶
　　王融和王友德元古意(二首)¶
<pb:KR4h0021_SBCK_009-1b>¶
　　餞謝文學(六首/沈約/王融/虞炎范雲/蕭琛劉繪)¶
　　謝文學晀荅¶
　　王融寒晚敬和何徵君㸃¶
　　　　別王丞僧孺¶
　　范雲學古貽王中書¶
　　王融雜體報范通直¶
　　沈右率座賦三物爲詠(三首謝眺王融/沈約)¶
　　王融奉和月下　秋夜長¶
　　　　　四色詠　兩頭纎纎¶
　　　　　代徐(二首)詠梧桐¶
<pb:KR4h0021_SBCK_009-2a>¶
　　王融池上梨花¶
　　劉繪和¶
　　阻雪連句遥贈和(謝眺江革王融沈約)¶
　　唐人木蘭詩(附)¶
　　　侍遊方山應詔　王融(字元長琅/邪臨沂人)¶
(輿地志湖熟西北有方山山頂正方上有池/水按齊書武帝甞幸方山顧左右欲經始山)¶
(南爲離宫以徐孝嗣之對/而止應詔奉君命作也)¶
廵躅望登年帳飮臨秋縣(廵躅遊幸之轍跡也言省/耕省㰸爲農而出所望年)¶
(豐也漢書髙祖過沛帳飲三/日王制天子之縣内畿邑也)曰羽鏡霜潯(家語赤羽若/日羽旌旄也)¶
(霜潯/池水)雲旗落風甸(王制千里之内曰甸言/旗幟如雲連亘者逺)四瀛良在¶
<pb:KR4h0021_SBCK_009-2b>¶
目八㝢婉如見(盛言山之髙四瀛四海也/孟子登太山而小天下)小臣竊自¶
嘉預奉栢梁讌(武帝栢梁臺讌羣臣/詔令和詩見前註)¶
　　　遊仙詩(五首)¶
(遊仙者謂輕身逺舉超出人間丗與羣仙遨/遊也晉宋間人多作此詩融集云應教按史)¶
(齊武帝時竟陵王子良爲護軍將軍兼司徒/領兵置佐鎭西州才雋之士皆遊集其門融)¶
(與范雲蕭琛任昉蕭衍謝眺沈約陸倕並以/文學尤見親待号曰八友應教盖奉子良之)¶
(命而/作)¶
桃李不奢年桑榆多暮節(桃李諭盛年/桑榆言晚景)常恐秋蓬¶
根連翩因風雪習道遍槐岻追仙度瑶碣(槐岻/瑶碣)¶
(仙家/境界)緑帙啓眞詞丹經流妙說(緑帙丹經/仙家之書)長河¶
<pb:KR4h0021_SBCK_009-3a>¶
且巳榮(榮者草木之榮華/猶言海變桑田)曽山方可礪(曽與層同漢/書泰山若礪)¶
(叶韻入/聲列)¶
獻歳和風起(獻歳始歳元日也周/禮正月之吉始和)日出東南隅鳯旍¶
亂煙道龍駕溢雲區(鳯羽爲旗以龍引車楚詞龍/駕&KR0006;帝服又孔盖&KR0006;翠旍)結¶
賞自貟嶠移讌乃方壷(貟嶠方壺海中神/山僊家居其上)金巵浮水¶
翠玉斚挹泉珠徒用(一作/由)霜露改終然天地俱¶
命駕瑶池隈(西王母宴周穆/王於瑶池之上)過息嬴女臺(秦穆公女/弄玉能吹)¶
(簫作鳯吟常居臺上/後乗鸞仙去嬴秦姓)長䄂何靡靡簫管清且哀璧¶
門涼月舉珠殿秋風廽(璧門珠殿神/仙之所居)青鳥鶩髙羽¶
王母停玉盃(青鳥西王母之使青鸞/來迎王母停盃以待之)舉手暫爲別(王/子)¶
<pb:KR4h0021_SBCK_009-3b>¶
(喬乗白鶴於緱氏山頭/舉手謝時人而去)千年將復來(搜神記有鶴書/遼東城門華表)¶
(拄曰丁令威去/家千歳今來歸)¶
湘沅有蘭芷洎吾欲南征(湘沅二水名皆在江南楚/詞湘夫人篇沅有茊&KR0006;澧)¶
(有蘭澧/亦水名)遺珮長出浦(楚詞遺吾珮&KR0006;澧浦韓詩外傳鄭/交甫遵彼漢臯遇二女珮珠而遊)¶
(解珮以/遺交甫)舉&KR0209;望増城(崑崙山有閬風増/城皆神仙所居)朱霞拂綺樹¶
白雲照金楹五芝多秀色(五色芝也本草芝生於五/岳各如其方之色言仙境)¶
(五色芝/並秀)八桂常冬榮(山海經曰桂林八樹在賁/隅東楚詞麗桂木之冬榮)弭節且夷¶
與參差聞鳯笙(與平声夷與猶徜徉/也鳯笙王子喬事)¶
命駕隨所即燭龍導輕䮽(燭龍駕日之神言仙者/䮽御所至燭龍爲之引)¶
(導)沙澤振寒草弱水駕氷潮(沙澤流沙也西母瑶/池有沙澤之阻海中)¶
<pb:KR4h0021_SBCK_009-4a>¶
(神山有弱水之隔振寒/草駕氷潮言命駕可到)逺翔馳聲響流雪自飄颻¶
(仙境出乎日月之表多寒穆天子傳天子遊/黄臺之丘騖於革澤日中大寒北風雨雪)忽與若¶
人遇(融集作若士神仙傳盧敖見若士謂敖/曰吾與汗漫期於九垓之外不可乆留)長舉入¶
雲霄羅繹徒有睨鷦明巳寥寥(鷦明似鳯南方神雀/&KR0045;子鷦明冲天言仙)¶
(舉者如神禽之運寥/廓非世綱所可羈絆)¶
　　　奉和南海王殿下詠秋胡妻(南海王子罕/齊武帝子)¶
(魯秋胡子納妻五日而去官於陳五年乃歸/未至其家見路傍有美婦人方採桑秋胡子)¶
(恱之下車謂曰力田不如逢少年力桑不如/見公卿吾有金願以贈夫人婦人曰噫妾採)¶
(桑奉二親不願受人之金秋胡子遂去至家/奉金遺母婦晚而至乃向來採桑者婦曰子)¶
(辭親徃仕五年乃還而恱路旁之婦人解子/裝金以與之而志其母也妾不忍見不孝之)¶
<pb:KR4h0021_SBCK_009-4b>¶
(人遂去走投於河/而死見列女傳)¶
日月共爲照(喻夫婦之道/相須而成)松筠俱以貞(婦人之義/從一而終)佩¶
紛甘自逺(佩左紛帨右箴管之属詩/女子有行逺父母兄弟)結鏡待君明(結/鏡)¶
(嫁時裝具妻/稱夫曰君)且恊金蘭好(易二人同心其利断金/同心之言其&KR0424;如蘭)方愉¶
琴瑟情(詩妻子好合/如鼔琴瑟)佳人(猶良/人也)忽千里幽閨積¶
思生¶
　　　其一¶
景落中軒坐悠悠望城闕髙樹升夕煙層樓¶
滿&KR0004;月光隂非或異川山屢難越輟泣揜鈆姿¶
搔首亂雲髪(詩自伯之東/首如飛蓬)¶
<pb:KR4h0021_SBCK_009-5a>¶
　　　其二¶
傾&KR0334;属徂火(傾&KR0334;殘月也徂火暑將退/也詩六月徂暑夏属火)揺念待方¶
秋凉氣承宇結明熠傃堦流(明熠螢也詩/熠燿宵行)三星¶
亦虚暎(三星參也婚姻之/&KR0049;獨處故言虚映)四屋慘多愁(四屋猶/四壁)思¶
君如萱草一見乃忘憂¶
　　其三¶
杼柚欝不諧𢍆闊彌新故(詩死生契闊/言一歳將周)朔風櫩上¶
發寒鳥林間度客逺乏衣裘歳晏饒霜露參差¶
興別緒依遲起離慕¶
　　其四¶
<pb:KR4h0021_SBCK_009-5b>¶
願言如可信行邁亦云反睇景不告勞瞻途寜¶
遽逺何以淹歸轍蠶妾事春晚送目亂前華馳¶
心迷舊婉(言秋胡眩惑顔色此心巳馳/不省其妻舊時婉孌之容)¶
　　　其五¶
椒珮容有結振芳跂路隅黄金徒以賦白珪終¶
不渝(婦節堅貞如白/珪之不可變)明心良自皎安用乆踟蹰遄¶
車及枌巷流日下西虞(日没之地謂之虞淵枌巷/里巷也植枌榆以爲表言)¶
(歸至里巷/日巳西墜)¶
　　　其六¶
披帷&KR0357;有忘岀門遲所欲(遲去声待也言/待其妻之歸)彼美後¶
<pb:KR4h0021_SBCK_009-6a>¶
來儀慙顔變欣瞩蘭艾隔芳臭涇渭分清濁(蘭/香)¶
(草艾白蒿也楚詞户服艾以&KR0313;要&KR0006;謂幽蘭其不可/佩涇水濁渭水清詩涇以渭濁薰蕕不可同噐涇渭)¶
(不容混流以諭胡/妻不願與胡同居)去去夫人子請殉川之曲(去去/舎去)¶
(之也朝錯父曰吾去公歸矣夫人子指/胡不能奉其親遂自投於水生葬曰殉)¶
　　其七(舊本止六首今據/融集添入足之)¶
　　　栖玄寺聽講畢遊邸園¶
(齊史竟陵王子良篤好釋氏招致名僧講論/佛法道俗之盛江左未有故其寮佐俱徃僧)¶
(寺聽講子良闢西邸/以招文學邸中有園)¶
道勝業兹逺心閑地能隟桂崦欎&KR0004;裁蘭墀坦¶
將闢虚檐對長嶼髙軒臨廣液(液池/水也)芳草列成¶
<pb:KR4h0021_SBCK_009-6b>¶
<pb:KR4h0021_SBCK_009-6b>¶
浮雲難嗣音徘&KR0422;悵誰與儻有𨵿外驛&KR0147;訪狎¶
鷗渚(邊鎭有𨵿以防不虞言已無意功名當求閑退後/有驛使至𨵿外可訪諸鷗鷺之羣狎鷗見列子)¶
　　　王延¶
霏雲承永夜皓燭騖離軒執酒愴誰與舉䄂黙¶
何言忍兹君爲別如此歳方暄年深北岫時鳥¶
思南國園(南國指帝/都金陵也)江上愁別日階下樹芳蓀¶
　　　宗記室史¶
別酒正參差乖情將陸離悵焉臨桂苑憫黙瞻¶
華池(桂苑華池皆游樂之地/以離緒方結對之悵憫)輕雲流惠采時雨亂清¶
漪眇眇追蘭逕悠悠結芳枝眷言終託何心&KR0009;¶
<pb:KR4h0021_SBCK_009-7a>¶
方在斯¶
　　　王中書融(齊書融少而警慧博渉有/文才舉秀才㝷遷中書郎)¶
徘&KR0422;將所愛惜別在河梁(謂携寵愛之&KR0078;妾李陵別/&KR0171;武詩携手上河梁游子)¶
(暮何/之)衿䄂三處隔(諮議與諸賢别/及&KR0078;侍/有不隨行者明日成三處)江山千里¶
長寸心無遠近邊地有風霜(齊與元魏爲敵國/故荆州爲邊地)勉哉¶
勤歳暮敬矣事容光山川殊未懌杜&KR0002;空爲芳¶
(言山川悠逺離思方結非遺以香草能恱懌其情楚詞芳/洲&KR0006;杜若將以遺&KR0006;下女注采香草以遺其下之侍女)¶
　　　蕭諮議衍荅¶
問我去何節光風正悠悠蘭華時未晏舉&KR0209;徒¶
離憂緩客承別酒鳴琴和好仇(前詩謂將所愛者/詩窈窕淑女君子)¶
<pb:KR4h0021_SBCK_009-7b>¶
(好/仇)清宵一巳&KR0892;藐爾泛長洲(言天色才曉/即解舟前邁)眷言無¶
歇緒深情附還流(還音旋旋流囬潮也自金/陵西上潮至彭浪磯而囬)¶
　　蕭記室琛前夜以醉乖例今晝由酲敬¶
　　　應教(琛在才雋八友之數即夕&KR0013;酒無詩此/篇續&KR0009;應教盖隨王子隆促之使賦)¶
落日揔行轡薄別在江干遊客無淹期長洲有¶
急瀾(言潮至/即解䌫)分手信云易相思誠獨難之子兩¶
特逹伊余日盤桓詠此式微歳共賞階前蘭(詩/式)¶
(微式微胡不歸又采薇詩曰歸曰/歸歳亦陽止言當早歸共賞芳時)¶
　　　和王友德元古意二首(舊注沈/右率等並/和數十人文多不載)¶
(齊書德元王晏之子也有意尚至車&KR0016;長史/忠臣不忘其君猶貞婦之思念其良人騷雅)¶
<pb:KR4h0021_SBCK_009-8a>¶
(比興皆然二詩/盖擬古遺意)王融¶
遊禽暮知反行人獨未歸坐銷芳草氣空度明¶
月暉嚬容入朝鏡思淚㸃春衣巫山采雲合淇¶
上緑條稀(宋玉所賦髙唐巫山之雲衛詩送/我乎淇之上矣皆合之不以正者)待君¶
竟不至秋鴈雙雙飛(睹物/感時)¶
霜氣下盟津秋風度函谷(盟津一曰孟津在河北函/谷𨵿在弘農縣一處行人)¶
(徃來之/衝也)念君凄巳寒當軒卷羅&KR1796;纎手廢裁縫曲¶
𩯭罷膏沭(詩余髪曲局豈無/膏沭誰適爲容)千里不相聞寸心欝¶
紛藴(平/声)况復飛螢夜木葉亂紛紛(諭小人乗/間以乱政)¶
　　　餞謝文學離夜¶
<pb:KR4h0021_SBCK_009-8b>¶
(齊書謝晀字元暉陳郡夏陽人少好學文章/清麗爲隨王鎭西功曹轉文學隨王子隆在)¶
(荆州好詞賦數集僚友晀以文才&KR0057;&KR0013;賞愛/盖眺自京趍荆州時同朝諸賢以詩餞別也)¶
(後至吏/部郎)沈右率約(南史沈約字休文仕齊爲/太子右率遷國子𥙊酒)¶
漢池水如帶巫山雲似盖(左傳楚國漢水以爲池漢書黄/河如帶巫山髙唐之雲宋玉甞)¶
(賦之魏志文帝生時/有雲青色圜如車盖)瀄汨背呉潮潺湲横楚瀬(言舟/行自)¶
(呉入楚荆州/故楚地也)一望沮漳水寧思江海㑹(漳水在南郡當/陽縣與沮水合)¶
(流属荆州境言人逺別不若/衆水㑹于江海爲可期也)以我徑寸心從君千里外¶
　　　虞駕部¶
(謝宣城集附載餞别詩共七首此詩云虞别/駕炎又有和竟陵王望雷居士精舎及詠簾)¶
(詩皆炎/作也)¶
<pb:KR4h0021_SBCK_009-9a>¶
差池鷰始飛&KR0456;歴草&KR0004;輝(詩燕燕于飛差池其羽&KR0456;歴/稠密覆地也春日照映百草)¶
(生/輝)離人悵東顧遊子愴西歸(荆州在金/陵之西)清潮巳駕渚¶
溽露復沾衣一乖當春聚方掩故園扉¶
　　　范通直雲¶
(南史范雲字彦龍南郡武隂人有識具善/属文通直盖倡和時&KR1348;衘後仕梁官至尚)¶
(書右僕射/領吏部)¶
陽臺霧&KR0004;解(雲陽之臺宋玉賦朝/朝暮暮陽臺之下)夣渚水裁渌(雲夣/澤之)¶
(洲渚左傳楚子/田于江南之夣)逺山隱且見平沙斷還續分絃饒¶
苦音別唱多悽曲爾拂後車塵(謂參陪副車之人/當蒙振拔脫去塵)¶
(埃)我事東臯粟(己當納禄求閑從事農畒/陶淵明詩種苗在東臯)¶
<pb:KR4h0021_SBCK_009-9b>¶
　　　王中書融¶
所知共歌𥬇(論語舉尓所知謂/心相孚之人也)誰忍别𥬇歌離軒思¶
黄鳥(綿蠻詩曰綿蠻黄鳥止于丘阿道之云逺我勞如/何言行&KR0229;之勞/思若/黄鳥/之得所止)¶
分渚薆(音愛薆薱/草盛也)青莎翻情結逺斾灑淚與行¶
波春江夜明月還望情如何¶
　　　蕭記室琛¶
執手無還顧別渚有西東荆呉眇何際煙波干¶
里通春筍方解籜弱柳向低風相思將安&KR0009;悵¶
望南飛鴻(荆州在金陵西北望/南飛鴻俟音書之至)¶
　　　劉中書繪¶
<pb:KR4h0021_SBCK_009-10a>¶
(齊書繪字士章永明末京邑人士/盛爲文章談義繪爲後進領䄂)¶
汀洲千里芳朝雲萬里色悠悠在天隅之子去¶
安極春潭無與窺秋臺誰共陟不見一佳人徒¶
望西飛翼(欲&KR0009;/音書)¶
　　　謝文學荅¶
(眺長五言沈約甞云/二百年來無此詩也)¶
春夜別清樽江潭復爲客歎息東流水如何故¶
鄊陌重樹始芬蒀芳洲轉如積望望荆臺下歸¶
夣相思夕(荆臺楚人遊觀之所家語楚/王將遊荆臺司馬子祺諌)¶
　　　寒晚敬和何徵君㸃¶
<pb:KR4h0021_SBCK_009-10b>¶
(齊書何㸃字子晳少不仕宋世徵爲太子洗/馬不就隱居東籬門齊髙帝受禪禇淵王儉)¶
(爲宰相㸃謂人曰我作齊書巳竟賛云淵旣/丗族儉亦國華不頼舅氏遑䘏外家永明元)¶
(年徵中書/郞終不屈)王中書融¶
踈酌&KR0049;冬序閑琴改秋律如何將暮天復值西¶
歸日揺落迎軒牖(陶淵明歸去來/詞僮僕歡迎)飛鳴亂繩蓽(飛/鳴)¶
(猿鶴之属縄篳謂以/䋲爲樞編竹爲門也)煙灌共深隂(灌字亦作樌/木叢生也)風¶
篁兩蕭瑟虚堂無𥬇語懷君首如疾(詩甘心/首疾)早¶
輕北山賦(周彦綸隱於鐘山後應詔出爲海塩縣令/欲過北山孔雅珪假山靈之意作北山移)¶
(文㸃早年/巳輕之)晚愛東臯逸(晚景以農事自適阮籍/奏記云將耕東臯之陽)上德¶
可&KR0243;身(老子上德不德/禮記德潤身)下澤有徐轡(叶韻入声必後/漢書馬少游乗)¶
<pb:KR4h0021_SBCK_009-11a>¶
(下澤車御欵叚馬/注下澤之車短轅)¶
　　　別王丞僧孺¶
(南史王僧孺東海剡人也仕齊爲晉安/郡丞遷尚書左丞兼衘史中丞工於詩)¶
首夏實清和餘春滿郊甸花樹雜爲錦月池皎¶
如練如何如此時別離言與面(面一本/作讌)留雜巳¶
鬰紆(留雜别時相遺送物/也詩雜佩以贈之)行舟亦遥衍非君不見¶
思所悲思不見¶
　　　學古貽王中書　范通直雲¶
(學古猶擬古也雲字彦龍武興人仕齊爲/通直郎按文選巳収此篇諸家注甚詳編)¶
(者欲収王融報章故并録/此篇以見贈荅徃來之意)¶
<pb:KR4h0021_SBCK_009-11b>¶
攝官青璅闥(省中門畫爲青𤨏文故謂之青𤨏闥/雲爲通直郎得岀入省闥故云攝官)¶
(攝謙辤言/非正也)遥望鳯凰池(晉中興書曰荀朂徙中書/監爲尚書令人賀之乃發)¶
(恚曰奪我鳯凰池卿諸人/何賀我邪融時爲中書監)誰言相去逺脉脉阻光¶
儀(相去雖邇/相見實踈)岱山饒靈異沂水冨英竒(齊書王/融琅邪)¶
(臨沂人岱山泰岳也属琅琊/郡境山川孕秀故産俊傑)獨翮凌北海飜飛出¶
南皮(舊注皆云徐幹居北海呉質游南皮言/融之俊材軼氣超邁徐呉二子之上)遭逢¶
聖明后來棲桐樹枝竹花何莫莫桐葉何離離¶
(鄭氏詩箋鳯凰非梧桐不捿非/竹實不食以喻賢者不苟就也)可栖復可食此外亦¶
何爲(位穹禄厚尚復/何求當知止足)豈如鷦鷯者一粒有餘貲(舊/注)¶
(謂雲以鷦鷯自況愚按莊子鷦鷯巢林不過一枝張華/賦申其意曰毎食不過數粒盖喻隱逸知足之士也雲)¶
<pb:KR4h0021_SBCK_009-12a>¶
(與融同列恐不/得以此自况)¶
　　　雜體報范通直　王中書融¶
(齊書王融祖僧達中書令曽髙並台輔融/自恃人地三十内望爲公輔直中書省夜)¶
(嘆曰鄧禹/人彦龍貽詩盖示規儆融𥊏/進欲速當齊武帝疾篤謀立竟陵王子良)¶
(不克於獄/中賜死)¶
和璧荆山下隨珠漢水濵(史記趙王得和氏璧秦/願以十五城易之璧盖)¶
(卞和得於荆山之下者搜神記隨侯見大蛇傷救而治之/蛇衘珠以報徑寸而夜光隨侯漢中國&KR0078;姓諸侯也希丗)¶
(之珎以喻間生賢材/荆山漢水皆楚地)無䨥自昔代有美今爲隣(二子/以賢)¶
(俊自&KR0018;且其生同時古語/云千里一賢猶爲比鄰)三楚多秀士江上復才人¶
(史記注孟康曰舊名江陵爲南楚呉爲東楚彭城爲西/楚南郡属荊/州居江之上/游指彦龍所生地)¶
<pb:KR4h0021_SBCK_009-12b>¶
緯綃非善賈聖德可名臣(左思呉都賦泉室潜藏/而卷綃張華博物志鮫)¶
(人從水中岀向人家&KR0009;住積日賣綃言才智之士積德/累譽如織綃然由尺寸以成端疋亦非善賈待時者論)¶
(語求善賈而沽諸惟遇聖/德之君則人臣可名於丗)追飛且學歩(謙詞以荅獨/翮飜飛之句)¶
共子奉清塵(宫殿深靖/故曰清塵)紫庭風日好青槐枝葉¶
新(帝王之居象北極紫微宫故/曰紫庭面植三槐三公位焉)徘&KR0422;吹樓側(麗譙/樓也)欲¶
見心所親(指彦/龍)君蘭蕙草何用以書紳(未/詳音)¶
(義融集作徴徴證也蘭蕙香草以/喻貽贈之詩身當佩服不待書紳)¶
　　　沈右率座賦三物爲詠¶
　　　　幔(帷幕之𩔖拾遺記周/穆王有鸞章錦幔)謝文學眺¶
幸得與君(眺集/作珠)綴&KR0456;歴君之楹月暎不辭卷風¶
<pb:KR4h0021_SBCK_009-13a>¶
來輙自輕每聚金鑪氣時駐玉琴聲但願置樽¶
酒蘭釭當夜明¶
　　　　琵琶(釋名琵琶本起于/胡中馬上所鼔)王中書融¶
抱月如可明(琵琶之/形似月)懷風殊復清絲中傳意緒¶
花裏&KR0009;春情掩抑有竒態悽鏘多好聲芳䄂幸¶
時拂龍門空自生(枚乗七發龍門之桐其根半死半/生詩言桐生龍門不若裁爲樂噐)¶
(得親/佳人)¶
　　　　箎(隋書音樂志箎長尺四/寸八孔&KR0171;成公所作也)沈右軍約¶
江南簫管地妙響發孫枝(丹陽記江寧南有慈姥/山積石臨江生簫管竹)¶
(俗呼爲鼔吹山詩言江南之地産竹多良可爲樂噐孫/枝又其特異者也周禮孫竹之管鄭玄注孫竹竹枝根)¶
<pb:KR4h0021_SBCK_009-13b>¶
(之未/生也)殷勤&KR0009;玉指含情舉復垂雕梁再三繞輕¶
塵四五移(漢初虞公善歌声動梁塵楚莊有鳴琴/曰繞梁言其声之繚亮也竹音亦冝然)曲¶
中有深意丹心君詎知¶
　　　奉和月下¶
雕雲度綺錢(雕雲猶彩雲綺錢璧帶也西都賦金釭/衘璧是爲列錢注謂璧中之横帶也行)¶
(列似/錢)香風入珠網(網絡也漢書武帝造甲/乙之帳絡以隨珠和璧)獨知此¶
夜月依遲慕神賞(此詩當是和人直/宿禁省中所作)¶
　　　奉和秋夜長¶
秋夜長夜長樂未央(詩夜如何/其夜未央)舞䄂拂花燭歌聲¶
繞鳯梁(列子韓娥過雍門鬻歌假食/旣去餘響繞梁三日不絶)¶
<pb:KR4h0021_SBCK_009-14a>¶
　　　四色詠¶
(此體盛於齊梁間范雲有擬古四色詩云丹如/桓公廟青如夕郎門黒如南巖嘯白如來山猨)¶
(徒取其色意義頗短與此詩相𩔖/又有分爲四首四句詠一色者)¶
赤如城霞起(孫綽遊天台賦赤城霞起以標建李善/注引㑹稽記曰赤城山名色皆赤狀似)¶
(雲/霞)青如松霧徹(東方木於色爲青玉䇿記云千&KR0010;松栢/望如偃盖其中有物如青羊青/牛)¶
黑如幽都雲(堯典朔方曰幽都北方色爲黒淮南子/西北方曰幽都之門凢八極之雲是雨)¶
(天/下)白如瑶池雪(穆天子傳天子與西王母宴于/瑶地遊黄臺之丘北風雨雪)¶
　　　奉和纎纎¶
(古兩頭纎纎詩兩頭纎纎月&KR0004;生半白半黑/眼中精腷腷膊膊雞&KR0004;鳴磊磊落落向曙星)¶
兩頭纎纎綺上紋半白半黒䴏翔羣(孔叢子烏/白項而群)¶
<pb:KR4h0021_SBCK_009-14b>¶
(飛者謂之燕/烏白脰烏也)腷腷膊&KR0553;烏迷曛磊磊落落玉石分¶
(老子云不欲碌碌/如玉落落如石)¶
　　　奉和代徐(二首)¶
(魏徐幹室思詩曰自君之出矣明鏡開不治/思君如流水何有窮巳時宋孝武擬室思詩)¶
(曰自君之出矣金翠闇無精思君如日月廻/還晝夜生詩人以夫婦比君臣梁宋間多俲)¶
(其體二詩/當云擬徐)¶
自君之出矣芳藇絶瑶巵(藇音叙廣韻/美酒也/本亦作藇詩釃酒有藇)¶
思君如形影寢興未曽離¶
自君之出矣金爐香不然思君如明燭中宵空¶
自煎(莊子膏火/自煎也)¶
<pb:KR4h0021_SBCK_009-15a>¶
　　　詠梧桐¶
騫鳯影層枝(鳯非梧/桐不棲)輕虹鏡辰緑(雨過日出虹影/映照二句形容)¶
(物之/生意)豈斁龍門幽直慕瑶池曲(龍門之山梧桐所/生瑶池之曲琴瑟)¶
(所奏斁壞也都故反言不慕榮貴𢦤賊本然/之性與前琵琶詩意相反盖隨物賦詠也)¶
　　　詠池上梨花　王中書(舊本不載王中/書詩今添入)¶
翻堦没細草集水間踈萍芳春照流雪深夕暎¶
繁星¶
　　和　劉中書¶
露庭晚翻積風閨夜入多縈藂似亂蝶拂燭狀¶
聮蛾¶
<pb:KR4h0021_SBCK_009-15b>¶
　　　阻雪連句遥贈和¶
(融集載同詠七人各賦絶句音韻相叶而不/相犯意亦徃來酬荅題以䏈句盖宋齊間体)¶
(也至唐則有人詠一韻兩句周而復始合成/長篇者舊本止載江革王融二首姓名又差)¶
(今添入倡首謝眺殿後沈約二絶足成䏈句/一篇外有王蘭謝旻謝緩三首詞意不相殊)¶
(絶弗/載)¶
積雪皓隂池北風鳴細枝九逵密如繡何異逺¶
別離(謝眺本相密迩以/阻雪踈闊)¶
風庭舞流霰氷池結文澌(霰凍雨也詩相彼雨雪/先集維霰澌薄氷也&KR0004;)¶
(結遇風/則成文)飲春雖以燠欽賢紛若馳(江革公孫弘/有欽賢)¶
(館南史革字休映濟陽考城人竟陵王引爲西邸學/士弱冠舉南徐州秀才歴官八府長吏三爲二千石)¶
<pb:KR4h0021_SBCK_009-16a>¶
珠霙條間響玉霤閻下垂(霙音英雪霰也玉/霤/簷間氷柱也閻與簷同)柸¶
酒不相接寸心良共知(王融陶淵明詩未言心/相解不在接柸酒)¶
&KR0004;昕逸翮舉日&KR0628;駑馬疲幽山有桂樹(劉安招/隠士桂)¶
(樹叢生&KR0006;/山之幽)歳暮空參差(沈約)¶
　　　木蘭詩(舊注云不知名浙江西道觀察使/兼御史中丞韋元甫聞續附入)¶
(眉山蘇氏曰讀烈女傳蔡琰二詩其詞明白/感&KR0099;頗𩔖丗所傳木蘭詩東京無此格也建)¶
(安七子猶含養圭角不盡發見况伯諧女乎/盖後人擬作而范曄荒淺遂載之本傳可以)¶
(一𥬇也按此詩直述無含蓄意又在悲憤二/詩之下然代父戍邊十二年人不知其爲女)¶
(若木蘭者亦壯而廉矣使載之烈女傳緹縈/曹娥將遜之蔡琰當低頭愧汗不敢與比肩)¶
(矣杜牧有題木蘭廟詩云彎弓征戰作男兒夢裏/曽經與𦘕眉㡬度思歸還把酒拂雲堆上祝明妃)¶
<pb:KR4h0021_SBCK_009-16b>¶
促織何唧唧水蘭當户織不聞機杼聲唯聞¶
女歎息問女何所思問女何所憶女亦無所思¶
女亦無所憶昨夜見軍帖可汗大㸃兵軍書十¶
二卷卷卷有耶名(耶以&KR0210;切今作/爺俗呼父爲爺)阿耶無大兒木¶
蘭無長兄願爲市鞍馬從此替耶征東市買駿¶
馬西市買鞍韀南市買轡頭北市買長鞭旦辭¶
耶孃去暮𪧐黄河邊不聞耶孃喚女聲但聞黄¶
河流水鳴濺濺旦辭黄河去暮𪧐黑山頭不聞¶
耶孃喚女聲但聞燕山胡&KR0016;聲啾啾萬里赴戎¶
機𨵿山度&KR0002;飛朔氣傳金柝寒光照䥫衣將軍¶
<pb:KR4h0021_SBCK_009-17a>¶
百戰死壯士十年歸歸來見天子天子坐明堂¶
筞勲十二轉賞賜(一作/賜物)百千強可汗(唐時蕃夷/稱天子爲)¶
(天可/汗)問所欲木蘭不用尚書郎(樂府作欲與/木/蘭賞不願尚書郎)¶
願馳千里足送兒還故郷耶孃聞女來出郭相¶
扶將阿姉聞妹來當户理紅粧小弟聞姉來¶
磨刀霍霍向猪羊開我東閤門坐我西間¶
床脫我戰時&KR0129;着我舊時裳當牎理雲𩯭¶
挂鏡帖花黃出門㸔火伴火伴皆驚忙同¶
行十二年不知木蘭是女郎雄兎脚撲握¶
(一作/朔)雌兎眼彌(一作/迷)離雙(一作/兩)兎傍地走安(一作/焉)¶
<pb:KR4h0021_SBCK_009-17b>¶
<pb:KR4h0021_SBCK_009-17b>¶
<pb:KR4h0021_SBCK_009-17b>¶
