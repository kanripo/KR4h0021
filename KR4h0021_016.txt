# -*- mode: mandoku-view; -*-
#+TITLE: 古文苑
#+DATE: 2015-09-11 21:26:42.201353
#+PROPERTY: ID KR4h0021
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0179-016古文苑-卷第十六.
<pb:KR4h0021_SBCK_016-1a>¶
古文苑卷第十六¶
　　崔駰大尉箴　司徒箴¶
　　　　河南尹箴　大理箴¶
　　崔瑗東觀箴　&KR0028;都尉箴¶
　　　　河隄謁者箴　尚書箴(一作/繁欽)¶
　　　　北軍中&KR0049;箴　司&KR0032;校尉箴¶
　　　　郡太守箴(一作劉/騊駼)¶
　　胡廣侍中箴(一作/崔瑗)¶
　　崔寔諌大夫箴(附)¶
　　晉張華尚書令箴(續入)¶
<pb:KR4h0021_SBCK_016-1b>¶
　　晉&KR0019;&KR0007;吏部尚書箴(續入)¶
　　太尉箴¶
(太尉秦官金印紫綬掌武事武帝元狩四/年&KR0004;置大司馬位在丞相上後復爲太尉)¶
(更置/不常)¶
天官冢宰庶僚之師師錫有帝命虞作尉(尚書中&KR0049;/云舜爲太)¶
(尉古史考曰舜居百揆/緫領/百事周更名冢宰詳見後志注)爰叶台極爰平國域制軍詰¶
禁王旅惟式九州用綏群公咸治(冢宰均平四/海統理百官)干戈載戢¶
<pb:KR4h0021_SBCK_016-2a>¶
&KR0043;&KR0414;其紀(西方白虎/七&KR0043;主兵)上之云據下之云戴(應劭曰自上/安下曰尉)苟¶
非其人斁我帝載昔周人思文公而召南詠甘棠¶
(周召分陜而治周公爲師兼行&KR0193;宰周公旣没謚/曰文召公爲太保領冢宰/之職甘棠詩見召南)昆吾隆¶
夏(鄭語昆吾爲夏伯注祝融/之孫名焚巳姓封於昆吾)伊摯盛啇(伊尹名摯相/湯伐桀四臣)¶
(皆三公主兵者足/以繫人心尊國&KR0020;)季丗頗僻禮用不匡無曰我強莫¶
余敢䘮無曰我大輕戰好殺紂師百萬卒以不艾¶
宰臣司馬敢告在際¶
　　河南尹箴¶
(後漢郡國志河南尹二十一城雒陽縣周時號/成周河南縣周公時所城洛邑也丗祖都雒陽)¶
(改曰河/南尹)¶
<pb:KR4h0021_SBCK_016-2b>¶
茫茫天區畫兾爲京(堯舜禹都/皆在兾)啇邑翼翼四方是¶
營(啇都毫詩云啇邑/翼翼四方之極)唐虞啇周河洛是居(言四代所/都/皆在河洛之間)¶
成王郟鄏以處鶉墟(成王定鼎郟鄏即河/南地也屬鶉火之次)諸夏勁強是¶
從是横徹我墻屋而師尹不匡(自平王東遷之後王/室不競諸侯争強王)¶
(畿之地日削尹/氏不能正之)覇奪其權宗器以分圗籍遷齊九¶
鼎入秦(後闕事見戰國䇿大抵周自東迁以後宗噐圗籍散/失及其亡也史記稱秦取九鼎寳器或曰九鼎淪於)¶
(泗水非諸/國所可得)¶
　　司徒箴¶
(右官舜命契爲司徒敬敷五教/孔安國曰主徒衆教以禮義)¶
天鑒在下仁德是興(命官掌教/所以興仁)乃立司徒亂兹&KR0058;烝¶
<pb:KR4h0021_SBCK_016-3a>¶
(治亂/曰亂)茫茫庻域率土祁祁人具爾瞻四方是維(詩/赫)¶
(赫師尹民具爾瞻四/方是維天子是毗)乾乾夕&KR0357;靡怠靡違敬敷五教¶
(書注布五/常之教)九德咸事嗇人用章(皐陶謨九德咸事俊乂/在官洪範俊民用章)¶
黔甿是冨無曰余恃忘予爾輔無曰余聖以忽執¶
政匪用其良乃荒厥命庻績不怡疚于爾禄豐¶
其折右而鼎覆其餗(易豐九三折其右肱終不可用也/鼎九四鼎折足覆公餗其形渥凶)書¶
歌股肱(虞書股肱惰/哉萬事隳哉)詩刺南山尹氏不堪國度斯¶
&KR0317;(詩節南山家父刺幽王也其詩曰/尹氏大師維周之氐不平謂何)徒臣司衆敢告執藩¶
　　大理箴¶
(大理掌刑獄/見前廷尉注)¶
<pb:KR4h0021_SBCK_016-3b>¶
邈矣皐陶翊唐作士(虞書帝曰皐陶汝作士/明于五刑注士理官也)設爲¶
犴狴九刑允理(左傳周/作九刑)如石之平(石稱之權所以鈞物/者也書&KR0028;石和鈞)¶
如淵之清三槐九&KR0068;以質以聽(周官王之治朝面三/槐左右九&KR0068;聽獄其)¶
(下質謂以獄/成告于王)罪人斯極㓙旅斯并(謂去/四㓙)熈乂帝載旁¶
施作明(書有能奮庸熈帝之載/又皐陶方施象刑惟明)昔在仲尼哀矜聖¶
人(論語如得其情/則哀矜而勿喜)子罕禮刑衛人釋艱(借用子罕言/利意謂聖人)¶
(謹重禮刑不容易言之盖欲保衛斯民而釋除其艱厄如/論語言齊之以刑齊之以礼左傳晉鑄刑書於鼎仲尼曰)¶
(人在鼎矣何以尊法將棄禮/而證書也無非意在衛民)釋之其忠勲亮孝文(漢/書)¶
(張釋之文帝時爲廷尉奏/盗環犯蹕之獄文帝是之)于公哀寡定國廣門(于/公)¶
(辨東海孝婦&KR0072;獄自謂治獄多隂德子孫必有/興者令髙大閭門至子定國爲丞相/封侯)夐哉邈¶
<pb:KR4h0021_SBCK_016-4a>¶
矣舊訓不遵主慢臣驕虐用其民賞以崇欲刑以¶
肆忿(叶平/声)紂作炮烙周人㓕殷(西伯獻洛西之地請/紂去炮烙之刑至武)¶
(王㓕/紂)夏用&KR0075;刑湯誓其軍(湯誓曰有夏多/罪天命殛之)衛鞅酷烈¶
卒殞于秦(衛鞅甞臨渭録囚渭水爲之/赤卒以得罪秦車裂鞅以徇)不疑加害禍不¶
反身(漢昭帝時有一男子詣北闕自稱衛太子詔使公卿識/視右將軍勒兵闕下以備非常京兆尹雋不疑叱從吏)¶
(収縳遂詔送獄/卒/伏其辜反一本作及)嗟兹大理慎于爾官賞不可不思¶
断不可不䖍(人主任用理官當加謹重如孝公之封啇/鞅則失於不思其弊如昭帝之任不疑則)¶
(有断而/能審)或有忠能&KR0013;害(比干伍/胥之倫)或有孝而見殘(伯/竒)¶
(申生/之&KR0011;)呉沈伍胥(子胥盡忠呉王賜之屬鏤/之劒以死浮其尸於江)殷剖比干(史/記)¶
(比干強諌紂怒曰吾聞聖人/心有七竅剖比干觀其心)莫遂爾情是截是刑無¶
<pb:KR4h0021_SBCK_016-4b>¶
遂爾志以速以殛(截割也劓刖之属速當作刺七賜/反殺也周官司冦有三刺之法有)¶
(司刺之官殛流竄之&KR0011;一云誅也舜/殛鯀于羽山叶韻合云以殛以刺)天鑒在顔(齊語天/威不違)¶
(顔咫尺顔眉/目之間也)無細不録福善災惡其俲甚速理臣司¶
律敢告執獄¶
　　東觀箴¶
(黄帝命沮誦倉頡爲左右史夏啇有太史周/有大史小史内史外史至漢東京圗書悉在)¶
(東觀使名儒碩學/直之撰述國史)¶
洋洋東觀古之史官三墳五典靡義不貫左書¶
君行右記其言(禮云動則左史書/之言則右史書之)辛尹顧訪文武¶
明宣(周語文王訪于辛尹注/辛甲尹侁皆周大史)&KR0029;相見寳荆國以安¶
<pb:KR4h0021_SBCK_016-5a>¶
(左傳楚靈王謂子革曰左史&KR0029;相是良史也/子善視之是能讀三墳五典八索/九丘)何以季丗¶
咆哮不䖍(蕩之詩曰女/炰烋于中國)在強奮矯而戮彼逢干¶
(言桀紂暴虐自任殺諌臣/龍逢比干不畏史官之筆)衛巫監謗國莫敢言¶
(周厲王使衛巫監謗者以告則殺之/以鉗天下之口國人莫言道路以目)狐突見斥淖¶
齒見殘(&KR0003;苑狐突日與其乆生乱丗也不&KR0002;死戰國/䇿淖齒數齊閔王之罪而殺之言人主失道)¶
(則忠良踈弃/賊臣必興)焚文坑儒嬴反爲漢(嬴秦姓/反轉也)巫蠱¶
之毒殘者數萬(江充傳巫蠱獄/死者數万人)嗟嗟後王&KR0154;不¶
斯鑒是以明哲先識擇木而處(就所安也左/傳鳥則擇木)¶
夏終殷摯周聃晉&KR0112;或&KR0015;或泣抱籍遁走¶
(吕氏春秋夏太史終古見桀惑乱載其圗法奔啇啇太/史向摯見紂迷乱載其圗法奔周晉太史屠&KR0112;見晉之)¶
<pb:KR4h0021_SBCK_016-5b>¶
(乱亦以其圗法歸周&KR0389;/即老&KR0389;甞爲周藏室史)三葉靖公果䘮厥緒宗廟隨¶
夷逺之荆楚(晉自幽公時益衰微反朝韓魏趙之君/其後三丗至靖公三卿盡分其地晉絶)¶
(不/祀)麥秀之歌(借用箕子/過殷虚事)億載不腐史臣司藝敢¶
告侍後¶
　　關都尉箴¶
(漢百官表&KR0028;/都尉秦官)¶
茫茫九州規爲&KR0028;津(規度也度地之/形&KR0020;而設險)唐堯積德三¶
代脩仁(帝王以德/仁爲固)越季不&KR0100;爰失厥人聖賢不用¶
頑嚚是親漢潰武&KR0028;項破函谷秦王子嬰縊爲¶
禽僕(史記漢元年十月沛公破秦軍入武&KR0028;遂至覇/上子嬰係頸以組降枳道旁禽僕猶奴虜也十)¶
<pb:KR4h0021_SBCK_016-6a>¶
(一月項羽攻破凾谷関/言関之設險不足恃也)尉臣司關敢告並轂¶
　　河隄謁者箴¶
(漢成帝時河隄大壞以校尉王延丗領河隄謁者秩千/石洪邁隨筆漢官名有不書於百官表因事乃見者如)¶
(河隄謁者因王延丗塞决河而見豈非因事置官事巳/即罷乎後漢循吏傳注或名其官爲護都水使者)¶
伊昔鴻泉浩浩滔天(楚詞鴻泉極深何以窴之/書洪水方割浩浩滔天)有夏作¶
空爰奠山川(書伯禹作司空/又奠髙山大川)導河積石鑿于龍門¶
䟽爲砥柱率彼河滸大陸旣礙播于北野濟漯咸¶
順沂泗從流江淮湯湯而冀宅乃州(衆水各由其/道帝都始安)¶
澹菑濺濺(澹然順流/菑害不作)東歸於海九野孔安四隩不¶
殆(並見/禹貢)爰及周衰夏績陵遲導非其導堙非其¶
<pb:KR4h0021_SBCK_016-6b>¶
堙八野填淤水髙民居湓溢滂汨(禹導河至鉅鹿/之北分爲九河)¶
(以殺水&KR0020;又合爲一大河入于渤海至齊威公時急於/功利窴塞其八以廣田居於是水&KR0020;壅閼髙於民居遂)¶
(多潰决/之患)屢决金隄瓠子潺湲宣房作歌(史記孝文/時河潰金)¶
(隄武帝元光中河决瓠子天子自臨决河作歌曰河湯湯/兮激潺湲宣房塞兮萭福來卒塞瓠子築宫其上名曰宣)¶
(房)使臣司水敢告執河(掌河渠/之官)¶
　　尚書箴¶
(事源見前注尚書有三箴/則前篇&KR0045;雄所作審矣)¶
龍作納言帝命惟允(虞書帝曰龍命汝作納/言夙夜出内朕命惟允)山甫¶
翼周實司喉吻(丞民詩出内朕/命王之喉舌)赫赫禁臺萬&KR0022;¶
所庭(直/也)無曰我平而慢爾衡無曰我審而怠爾¶
<pb:KR4h0021_SBCK_016-7a>¶
明四岳阿鯀績用不成(堯典四岳薦鯀治/水九載績用弗成)虞登八¶
元五教聿清(左傳舜舉八元使布五教于四方内/平外成注契爲司徒在八元之中)舉以¶
無私乃忝服榮正直是與伊道之經先民匪懈永¶
丗流聲(周詩靖共爾位正直是與先民古昔賢人也啇/書先民時若言古之賢者躬行此道未甞懈弛)¶
(故名譽傳/於後丗)君子下問敢告侍庭¶
　　北軍中&KR0049;箴¶
(後百官志舊有中壘校尉領北軍營壘之事中/興省但置中&KR0049;以監五營屯&KR0016;越/&KR0016;歩兵長)¶
(水射声五校/尉皆属焉)¶
赫赫將帥典揔虎臣(謂虎賁/之士)鷹&KR0045;旅武(詩時維/鷹&KR0045;)闞然¶
奮震(叶韻/平声)贅衣近侍常伯之人(周書立政常伯常/任凖人綴衣虎賁)¶
<pb:KR4h0021_SBCK_016-7b>¶
(注常所長事/皆左右近臣)怒如熊力角焉任均操兵左右百夫衛賔¶
昔在髙祖草創伊神鴻門之㑹職多末陳(末陳謂&KR0016;/士輩也時)¶
(從行僅/百餘&KR0016;)或有劒舞頼有傾身(髙祖㑹項羽鴻門亞父令/項莊㧞劒舞欲擊髙祖樊)¶
(噲聞事急持盾直入營/譙羽髙祖從間道走軍)孔丘歴堦文武定申以人士拜齊¶
無其臣(魯定公㑹齊侯于夾谷孔子相曰有文事者必有武/備請具左右司馬至㑹所孔子歴堦而進却萊人斬)¶
(侏儒齊侯懼遂歸侵疆以人土拜謂齊有/人土之衆而屈伏於魯由齊之無臣也)秦政東遊大¶
盗輩群(秦始皇名政東游至陽武博浪沙中/爲盗所驚求弗得令天下大索十日)期門不設¶
施巧銳&KR0016;不在脩貟故圗逺秉機事有殷勤殷¶
勤在親親無常人(期門銳&KR0016;皆軍名殷勤謂上所親厚/之人也箴言失其心則武衛之士雖)¶
(備而無用得其心則人/人皆知親君而衛上)忽情懈怠禍慢及君憲臣司武¶
<pb:KR4h0021_SBCK_016-8a>¶
敢告執軍¶
　　司&KR0674;校尉箴¶
(司&KR0032;校尉漢官掌徒&KR0674;而廵察武帝&KR0004;置/持節從中都官徒千二百人捕巫蠱督大)¶
(姦猾後罷其兵察/三輔三河弘農)¶
煌煌古制分劃五服(書弼成/五服)翼翼封畿四方之極¶
(詩啇邑翼翼/四方之極)牧監匡設是謂王國(周礼施典于&KR0022;國/而建其牧立其監)大¶
漢通變崇弘簡易吞舟之網以濟難阨(漢&KR0004;法禁/踈闊所以)¶
(濟時之艱/危/未置督察之官)自時厥後或慢或遲綉衣四出禍起宮¶
闈江充作亂辱于戾園率&KR0674;掘蠱以詰其姦(江充/傳拜)¶
(直指繍衣使者督三輔盗賊/充奏言宮中/有蠱/氣遂掘蠱於太子宫衛太子謚戻置園邑故曰戾園)旣定旣寜¶
<pb:KR4h0021_SBCK_016-8b>¶
爰遂其官俾督京甸時惟鷹鸇(言巫蠱事旣定司&KR0674;/之官遂不廢俾察姦)¶
(盗左傳見無禮於君者誅/之如鷹鸇之逐鳥雀也)必正必式國之司直乃回乃邪¶
寔爲䜛慝毀於貞賢悔其何及(言司&KR0674;設官所繫甚/重不可任非其人)¶
昔唐虞晏晏庻績以熈嬴氏慘慘怨毒用滋是¶
故履上位者無云我貴苟任激訐(激訐小人䜛賊乱/&KR0022;人主當逺之)平¶
陽玄黙以式百辟畫一之歌豈猶遐逖(丞相平陽侯曹/參以元黙清浄)¶
(爲治民作畫一之歌距/今猶末逺冝取以爲法)使臣司&KR0674;敢告執役¶
　　郡太守箴¶
(郡守秦官掌治其郡秩二/千石景帝更名太守)¶
有嬴驅除焚典紀舊蕩㓕蕃畿罷侯置守(此下/有闕)¶
<pb:KR4h0021_SBCK_016-9a>¶
(文嬴秦非正統特爲王者之驅除焚典籍之舊/廢封建之法分天下爲三十六郡郡各置守)秦發閭¶
左陳渉奮威(二丗發閭左之/成陳勝等作乱)楚築乾谿靈王不歸¶
(楚靈王名圍左傳楚子次于乾谿將求/鼎于周公子比作乱王縊于申亥氏)征遐由近可不肅¶
祗(言秦欲備胡楚欲圗/天下而禍發於近)守臣司境敢告執機¶
　　侍中箴¶
(侍中中常侍得入/禁中皆漢加官也)¶
皇矣聖上神居天處(言其/尊嚴)勤求俊良是弼是輔¶
(古者君側皆選用賢/德至漢猶參用儒士)匪懈于位庶工以序昔在周文¶
創德西隣勗聞上帝頼兹四臣(文王興于&KR0302;周故曰西/鄰君奭曰迪見冐聞于)¶
(帝惟兹四人正義詩稱文王/有䟽附先後奔走禦侮之臣)辛尹是訪八虞是詢(周/語)¶
<pb:KR4h0021_SBCK_016-9b>¶
(文王訪于辛尹詢于八虞辛甲尹侁/皆周大史八虞即論語所稱八士)濟濟多士乂用有¶
勲(洪範乂/用三德)文公欽若越興周道亦惟先正克慎左¶
右常伯常任寔爲政首(周公旦謚曰文敬順文王之道/先正謂周公也作立政之書以)¶
(戒成王首以王左右/常伯常/任爲告)降及厲王不祗不恪暱彼榮夷用¶
肆其虐惟敗天命冦賊(一作/戎)並作圯墜宗緒寢廟¶
靡託(史記厲王好利近榮夷公專/利&KR0064;虐國人畔之出奔於&KR0510;)無曰我賢不選至¶
親無曰我任妄用嬖人籍閎飾顔穢我神武(史記/佞幸)¶
(傳籍孺閎孺以婉佞貴幸與上卧起孝惠時郎侍/中皆&KR0019;脂粉化閎籍之属也神武指髙祖惠帝)鄧¶
通擅鑄不終厥後(鄧通幸於孝文賜之/蜀嚴/道銅山得自鑄錢通後餓死)¶
中書竊命石&KR0042;作禍(漢書佞幸傳石顯&KR0042;恭皆/少坐腐刑宣帝時任中書)¶
<pb:KR4h0021_SBCK_016-10a>¶
(官作禍言譛殺蕭/望之周堪/等)髙安断&KR0209;哀用無主(董賢幸於/哀帝甞與)¶
(上晝寢偏藉上褏賢未覺上断褏而/起後封髙安侯無主猶不祀褏音䄂)侍臣司中敢吿¶
執矩¶
　　諫大夫箴¶
(大夫掌議論武帝&KR0004;置/諌大夫秩比六百石)¶
於昭上帝迪兹旣哲匪于水鑒惟人是察(周書人/無於水)¶
(監當於/民監)處有誦訓出有旅賁(楚語在輿有旅賁之/規&KR0029;几有誦訓之諌)¶
木鐸之求爰納遒人各有攸訊政以不紛(夏書遒/人以木)¶
(鐸徇于路官師相/規工執藝事以諌)昔在大禹拜承昌言(虞書禹拜/昌言曰俞)癸¶
辛&KR0064;戾虐及于天(桀紂&KR0064;虐拒諫亡國絶/祀虐及祖宗之在天者)逢于周¶
<pb:KR4h0021_SBCK_016-10b>¶
厲(逢當/作逮)慢德不蠲(蠲㓗也言慢德&KR0075;/穢不復/蠲㓗)喣喣胥䜛人¶
謗乃作不顧厥愆是討是格庶&KR0011;不堪流之¶
&KR0510;宅防人之口譬諸防川豈不速止潰乃潺¶
湲(周語厲王使衛巫&KR0101;謗者國人莫敢言邵公曰民不堪命矣/防民之口甚於防川川壅而潰傷人必多王不聽三年國人)¶
(叛流王/于&KR0510;)潺湲尚塞言擁爲賊黙黙之患用顛厥¶
國(說&KR0080;孔子曰武王諤諤而昌紂/嘿嘿而士嘿嘿不聞諌諍也)諌臣司議敢告執¶
翼¶
　　尚書令箴¶
(尚書秦官漢因之漢&KR0004;用士人爲尚書令秩/二千石晉公卿禮秩云尚書令拜則&KR0125;命)¶
明明先王開國承家(易大君有命/開國承家)作制垂憲仰¶
<pb:KR4h0021_SBCK_016-11a>¶
觀列曜府令百官政用罔&KR0317;(先王建立百官皆取/法天象詳見天官書)昔¶
舜納大麓七政以齊内成外平而風雨不迷(書納/于大)¶
(麓烈風雷&KR0040;弗迷又在璇璣玉衡以/齊七政舉八元布五教内成外平)山甫翼周靡剛靡¶
柔&KR0024;我衮闕玉我王猷王猷允塞而四海咸休(詩/維)¶
(仲山甫剛亦不吐柔亦不茹又衮職有闕維仲山甫&KR0024;之玉/謂使之光明温潤如玉也左傳昭我王度式如玉又王猶允)¶
(塞四方/旣平)雖曰聖明必資良材無曰我智官不任能發¶
言如絲其出成綸千里之應樞機在身(禮記王言/如絲其出)¶
(如綸易君子居其室出其言善則千里之外應之/樞機之發榮辱之主也尚書出納王命/故云)丗季¶
道&KR0409;天綱縱替旣無老成改舊法制(周詩雖無老/成人尚有典)¶
(刑老成人謂舊/臣典刑舊法也)法制不脩不長厥裔(先王之法制盡/廢而後國隨之)¶
<pb:KR4h0021_SBCK_016-11b>¶
(裔丗/系也)尚臣司臺敢言侍衛¶
　　吏部尚書箴　&KR0019;&KR0007;¶
(&KR0004;漢成帝置列曹尚書四人其一曰常侍/曹光武改常侍曹爲吏部曹專掌選職右)¶
(於諸曹自漢及魏授此職者咸曰/吏部尚書諸曹但曰尚書而巳)¶
明明王範制爲九服(周礼九服王畿千里之外分爲侯/甸男采衛蠻夷鎮蕃是爲九畿)¶
君執常道臣有定職各有攸司乂用不慝(書洪範/乂用明)¶
(俊民/用章)貴無常尊(貴爲天子得道則尊/貴而無輔失其尊矣)賤不指卑(公/卿)¶
(大夫下至庶士賢/德所萃勿指爲卑)不明厥德國用顛危(君臣上下不宣/明徳則其國危)¶
昔舜舉咎繇而雋乂在官湯舉阿衡而不仁流¶
屏(書俊乂在官百僚師師論語舜有天下選於衆/舉皐陶湯有天下選於衆舉伊尹不仁者逺矣)且表¶
<pb:KR4h0021_SBCK_016-12a>¶
正而&KR0090;平日夕而景側(表與日君也象與影臣也君/正則主吏部者得人吏部得)¶
(人則百執/各得其職)處喉舌者患銓衡之無常不患於不明¶
(吏部掌銓衡之任代君進退人/材處心有常則公生明矣)故曰無謂隱微廢¶
公任私(中庸曰莫見乎/隠莫顯乎微)無好自專違衆取怨是以古¶
之君子無親無踈縱心大倫修己以道弘道以身¶
(中庸脩身以道/論語人能弘道)易貴好爵書慎官人(易我有好爵/吾與尔縻之)¶
(書能官人惟/帝其難之)官不可妄授職不可闇受能者飬之¶
致福不能者弊之招咎衡臣司書敢告左右¶
<pb:KR4h0021_SBCK_016-12b>¶
¶
古文&KR0080;卷第十六¶
