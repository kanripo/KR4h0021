# -*- mode: mandoku-view; -*-
#+TITLE: 古文苑
#+DATE: 2015-09-11 21:26:41.765394
#+PROPERTY: ID KR4h0021
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0179-006古文苑-卷第六.
<pb:KR4h0021_SBCK_006-1a>¶
古文苑卷第六¶
漢臣賦六首¶
　　黃香九宫賦¶
　　李尤函谷關賦¶
　　崔寔大赦賦¶
　　王延壽夢賦¶
　　　　　王孫賦¶
　　張超誚青衣賦¶
<pb:KR4h0021_SBCK_006-1b>¶
　　　九宫賦¶
(河圖之數戴九履一左三右七二四爲肩六/八爲足五居中央從横十五易乾鑿度曰太)¶
(一取其數以行九宫鄭玄注云太一者北辰/神名也下行八卦之宫毎四乃還於中央中)¶
(央者地神之所居故謂之九宫天數以陽出/以隂入陽起於子隂起于午是以太一下行)¶
(九宫從坎宫始自此而坤宫又自此而震宫/旣又自比而巽宫所行者半矣還息於中央)¶
(之宫旣又自此而乾宫自此而兊宫自此而/艮宫自此而離宫行則周矣上游息於太一)¶
(之星而反紫宫行起從/坎宫/終於離宫也)¶
　　　　　　　黃香¶
(後漢書文苑傳黃香字文疆/江夏安陸人博學經典究精)¶
(道術能文章𥘉除郎中肅宗/詔香詣東觀讀所未甞見書)¶
<pb:KR4h0021_SBCK_006-2a>¶
(累遷尚書令所著賦/牋奏書令凢五篇)¶
伊黄虚(一作/靈)之典度(五居中央屬土故/曰黄靈之常度)存乎文昌之¶
㑹宫(天官書斗魁戴匡六星曰文昌/宫皆將相貴臣夾輔紫宫者也)翳華蓋之葳𬎼¶
依上帝以隆崇(晉天文志上九星曰華蓋/所以覆蔽太帝之坐也)握(一作/捉)璇璣¶
而布政(北斗第二星曰璇第三星/曰璣日月五星曰七政)揔四七而持綱(四方/各七)¶
(宿揔爲二/十八宿)和日月之光曜均節度以運行序列宿¶
之煥爛咸垂景以煌煌歴天隂之晦暗陽玉石¶
以炳明(楊泉物理論曰極南爲太陽極北爲太隂日月/五星行太隂則無光行太陽則能照賦言九宫)¶
(之行始於坎宫坎正北故爲隂晦終於/离宫离正南故曰陽明玉石皆陽物也)鏡大道之浩廣¶
泑沉漭以坱圠(言天地之間大造宏闊未昜窺測泑讀/如杳沉漭深廣也坱圠無垠際也漭音)¶
<pb:KR4h0021_SBCK_006-2b>¶
(莾坱烏朗/切圠音軋)眄旭歴而銳(一作/銑)鋃(上/声)廓&KR2869;&KR3724;以閱閬(言/以)¶
(明歷推筭始知浩博之中分爲九宫銳鋃猶鑚研㘲/猶/閫奥&KR2869;字音掬/古墺字音郁閱當作閌閬音浪閌閬髙)¶
(大皃揚雄甘泉賦閌閬閬其寥/廓兮似紫宫之崢嶸此言中宫)即蹴縮以櫢檽(震巽二/宫也巽)¶
(六陽之地羣隂退縮震居正東木之旺/方櫢檽木之茂盛也櫢音藪檽乃豆切)坎烻援以渞煬¶
(坎烻坎离也九宫之始終坎中有火离中有水故錯言之/烻弋戰反火光熖渞一作湭才周反渞水之源煬火之熾)¶
(也胃)騮　以差羸(乾坤二宫也乾爲老馬瘠馬/坤牝馬江浙間謂牡馬爲騮)¶
(馬/音環字或作馬馬一歳也/音葛馬/疾行也乾坤皆馬以老稚健順而差別)磋磥皓皜以¶
駮樂(艮兊二宫也艮爲小石磋磥音鹺磥小石貌兊/正西属金故曰皓皜金之色也駮樂雜而不齊)銀¶
拂律以順游(銀取其輝粲/律取其次序)徑閶闔而出玉房(閶闔/天門)¶
(玉房太一所居也漢禮/樂志游閶闔觀玉臺)謁五嶽而朝六宗(太一天之尊/神方其岀也)¶
<pb:KR4h0021_SBCK_006-3a>¶
(五岳六宗之神皆來/朝謁虞書禋于六宗)對祝融而督勾芒(祝融南方炎/帝之佐勾芒)¶
(東方青帝之佐始於坎宫故/對南方之神而役東方之神)蕩翊翊而敝(瞥普/蔑反)降聊優游¶
以尚陽(一作/徜徉)蹠崑崙而蹈碣石(山海經崑崙之丘實/惟帝之下都張節曰)¶
(崑崙山去中國五萬里蹠讀如陟登/也碣石海畔山禹貢東底于碣石)跪厎柱而跨太行¶
(底柱山名河水分流包山而過山見水中若柱/然在西&KR0593;之界太行山在河内山陽縣西北)肘熊耳¶
而據桐栢(熊耳山在弘農盧氏縣東/桐栢山在南陽平氏縣)介嶓冢而持外¶
方(嶓冢山在梁州漢水所岀/外方山即嵩髙也在頴川)浣彭蠡而洗北海(彭蠡/大澤)¶
(在揚州之西界洗/濯足也洗上声)淬五湖而漱華池(淬吸也與啐/同華山之顚)¶
(有石池丗/所謂玉井)粉白沙而嚵定容(敦煌郡關外有白龍堆沙/春秋時有容城是爲南郡)¶
(華容縣雲夢澤在東南定容盖雲夢巴丘湖/也嚵鋤衘反說文曰小卒也謂吸之將盡)卷南越以騰歴¶
<pb:KR4h0021_SBCK_006-3b>¶
(南越交趾之地極南言終於/离宫騰歴而上復囬于中宫)連明月以爲懸剥駭雞以¶
爲釵(明月寳珠也連言其非一駭雞犀角也韓詩外傳太/公使南宫适至義渠得駭雞犀以献於紂抱朴子云)¶
(通犀中有一白理如線者置米其上以飼雞雞見/驚走名駭雞犀刻爲魚形持入水水輒開剥削治也)繞繢組¶
而攝雲欎(綬加采繪之飾/履爲浮雲之形)垂獨蠒而服離袿戴¶
㠍岌而帶繚繞曵陶匏以委蛇(獨繭一繭絲也/列仙傳園客収)¶
(繭如甕大繰一繭六十日始盡訖㠍岌冠巍峩貌繚/繞帶彯揚貌陶匏甄陶所成以上言冠服儀飾之盛)¶
乗根車而駕神馬(孝經援神契曰山岀根車禮記所/謂噐車也不斵治而自圎曲神馬)¶
(天馬訾黄之/類)驂䮡駽而俠窮竒(䮡駽亦神馬服外/曰驂窮竒神名)使¶
織女驂乗王良爲之御(天官書織女天女孫也天駟/旁一星曰王良王良䇿馬車)¶
(騎蒲/野)三台執兵而奉引軒轅乗駏驉而先驅¶
<pb:KR4h0021_SBCK_006-4a>¶
<pb:KR4h0021_SBCK_006-5a>¶
蚩尤之倫玢璘而要班斕垂(又作/乘)金干而揵(又/建)雄㦸¶
操巨(又臣)之礉弩齊佩機而鳴廓狼弧彀張而¶
外饗枉矢持芒以岞崿迅衝風而突飛電(蚩尤古/之善兵)¶
(者與黄帝戰于阪泉言使武勇能兵之徒若蚩尤者操執兵器/扈從其行楊雄甘泉賦蚩尤之倫帶干將而秉五戚玢璘音彬)¶
(鄰文采皃巨/音貍弩名礉音𫾣勁也佩機弩機引滿齊而後/發廓發也天狼星之下有星曰弧如弧矢之狀正向之此云狼)¶
(&KR1249;則是射狼之弧也彀古豆反饗讀作嚮枉矢星蛇行而蒼/黑望之如有毛羽然岞崿振激之狀其勢迅速過於風電)¶
振雲嵱岫而土&KR3786;山(廣韻嵱山在容州山下有鬼市&KR3786;即/崆字崆峒山也能令幽谷興雲空洞)¶
(填/塞)巃狡猾(又作&KR3916;巃與/櫳同檻也)而蹴踐&KR1465;走札掲而獠桔梗¶
(一作繚/結便)櫟略玃而突列蛸槁律屈而却梁黨仆巷溏¶
而觸螟蜓抶(丑乙/反)礕礰(一作)而扑雷公摽氅缺而拂勃¶
<pb:KR4h0021_SBCK_006-5b>¶
决(皆鬼神名言妖星癘鬼/屏除顚仆莫敢干之)奮雲旗而椎(又作/撞)鴻鐘聲淳¶
淪(又作/綸)以純侖四海澹而祏地梁(祏又作祐雲旗所以垂/覆于下洪鐘所以宣其)¶
(和也淳淪純侖至和交暢故四海清/晏下土蒙福地梁猶言地維地軸也)碎太山而刺嵩髙吸¶
洪河而嘬九江登嶣嶤之釐臺闚天門而閃帝宫¶
享嘉命而延壽樂斯宫之無窮(末言喬岳可隳江河/可竭九宫定位未甞)¶
(遷變游行一周復于中宫所謂長於上古而不/老超乎天地而永存也刺盧逹反吸嘬言其㣲)¶
　　函谷關賦　李尤(後漢文苑傳李尤字伯仁廣/漢維人和帝時拜蘭臺令)¶
(故秦函谷關在弘農縣周秦故都皆在關中漢/髙祖用婁敬䇿都關中因秦故關而守之武帝)¶
(徙函谷關於新安地理志河南郡/榖城縣顔師古曰即今新安也)¶
惟皇漢之休烈兮包八極以據中混無外之盪盪兮¶
<pb:KR4h0021_SBCK_006-6a>¶
惟唐典之極崇(唐典謂唐堯之舊典/别九州恊和萬邦)萬國喜而洞洽兮¶
何天衢以流通(易大蓄上九/何天之衢亨)襟要約之險固兮制關¶
揵以擒非其南則有蒼梧荔浦離水謝沐涯浦零中¶
以窮海陸(蒼梧而下六關在南地理志蒼梧郡注属交州/有離水關謝沐荔浦二縣交趾郡合浦縣並有)¶
(關九眞郡/有界關)於北則有蕭居天井壷口石徑貫越伐朔¶
以臨胡庭(蕭居而下六關在北上黨郡注有上黨關壺口/關石研關天井關徑讀作研音形餘未詳諸部)¶
(有懐渾歸匈等名/或有關越字恐誤)縁邊邪指陽㑹玉門凌測龍堆(邪/指)¶
(則陽㑹玉門等關燉煌郡注江西關外/有白龍堆沙龍勒縣有陽關玉門關)或置於西則有¶
隨隴武夷白水江零沔漢阻曲路由山泉舊水遼濫¶
沐落是經(於西則隨隴至沐落等關以上/諸關志不載或謂乍置乍廢)廼周覽以汎¶
<pb:KR4h0021_SBCK_006-6b>¶
<pb:KR4h0021_SBCK_006-6b>¶
齊而懼追譎雞鳴於狗偷(齊孟甞君田文囚於秦客有/能爲狗盗者竊美裘以獻嬖)¶
(姬昭王釋之孟甞君得出即馳去更封傳變姓名夜半/至函谷関関法雞鳴出客恐追至客爲雞鳴而雞盡鳴)¶
(遂發傳出/見史記)睢背魏而西逝托衾衣以免搜(范睢得罪於/魏秦謁者王)¶
(稽與俱入秦至函谷関秦相穰侯東行縣邑睢匿事中/免索而得入見戰國䇿揚雄解嘲范睢之亡也扶服入)¶
(槖)大漢承弊以建德革厥舊而運脩(髙祖𥘉入関與民/約法三章至武帝)¶
(元鼎三年冬乃徙函谷関於河/南郡新安縣運修猶改爲也)准令冝以就制因兹¶
勢以立基(謂擇其善而冝者因自然形勢以立関之基/址據地勢前漢関在國都之東後漢関在國)¶
(都之西郡國志榖城縣有函谷関注西征/記曰函谷左右絶岸十丈中容車而巳)盖可以詰非¶
司邪括執喉咽季末荒戍墮闕有年(謂西漢之末関守/隳廢隳墮同許規)¶
(反)天閔羣黎命我聖君稽符皇乾孔適河文(聖君謂光/武也後漢)¶
<pb:KR4h0021_SBCK_006-7a>¶
(志光武東封泰山引河圗/㑹昌符誠合帝道孔矩)中興再受二祖同勲(言光/武受)¶
(命中興與髙/祖創業同功)永平承緒欽明奉循上羅三關下列九¶
門(明帝永平之間能承奉二祖立國/之規當時函谷関制度宏麗若此)㑹萬國之玉帛¶
徠百蠻之貢琛(東漢都洛陽河南郡爲帝京諸侯藩/鎮執玉帛朝覲方外蠻夷各以其國)¶
(琛寳來貢皆由函谷関左傳禹㑹諸侯於塗/山執玉帛者万國魯頌憬彼淮夷來献其琛)冠盖紛¶
其雲合車馬動而雷奔察言服以有譏捐繻傳而勿¶
論(言人物徃來之多惟異服異言是察它無所禁礼記/関執禁以譏禁異服識異言譏察也繻傳過関之符)¶
(信也書繒帛分持其一以爲出入之驗或用棨刻木/爲之漢書文帝除関無用傳終軍入関弃繻而去)¶
于以廓襟度於神聖法易簡於乾坤(言大漢人主包涵/天下與乾坤同量)¶
(易乾以易知坤以簡能尤又有函谷関銘曰函谷險要襟/帶喉咽尹從李老留作二篇孟甞離秦奔騖東征夜造稽)¶
<pb:KR4h0021_SBCK_006-7b>¶
(疑譎以雞鳴范睢將入自盛以囊元鼎革移錯之新/安舎/彼西阻東即髙原長墉重閣閑固不踰簡易昜從與乾合符)¶
　　大赦賦　崔寔(字子真瑗之子/後漢書有傳)¶
(唐虞之際省烖肆赦易稱君子以赦過宥/罪謂過誤則赦有罪者寛宥之而巳後丗)¶
(始有大赦本期除惡或至賞姦論者評之/詳矣按漢書和帝十一年夏四月丙寅大)¶
(赦天下此賦寔少年所作/至亘帝時論事名曰政論)¶
惟漢之十一年四月大赦滌惡棄穢與海内更始亹¶
亹乎思隆平之進也寔就而賦焉¶
以爲五帝異丗三王殊事然其承天據地興修法制¶
一也陛下以苞天之大承前聖之迹朝乾乾於萬幾¶
夕處敬而厲惕(言勤政也易曰君子/終日乾乾夕惕若厲)然猶痛刑之未措¶
<pb:KR4h0021_SBCK_006-8a>¶
厥將大赦天下所以創太平之迹旌頌聲之期新邦¶
家而更始垂祉羡乎將來此誠不可奪也方將披玄¶
雲(慶雲也淮南/子玄雲素朝)照景星(景星如/半月)獲嘉禾於疆畒(周成王時唐/叔得禾異畒)¶
(周頴作/嘉禾)數蓂莢於階庭(堯時蓂莢生於/堦隨月開落)捫騏驎之肉角¶
(麒麟瑞獸一/角角端有肉)聆鳯凰之咊鳴(天下有道則鳯凰至左/傳鳯凰于飛和鳴鏘二)農夫¶
歡於時雨工女樂於機聲雖羲皇之神化尚何斯之太寜¶
　　夢賦¶
(周禮占夢以日月星辰占六夢之吉凶一曰正/夢二曰噩夢三曰思夢四曰寤夢五曰嘉夢六)¶
(曰懼夢又大卜掌三夢之灋一曰致夢二曰/觭夢三曰咸夢注夏殷周所占夢之法也)¶
　　　　　　　　王延壽(後漢文苑傳王延壽字文考/南郡冝城人有雋才曽有異)¶
<pb:KR4h0021_SBCK_006-8b>¶
(夢意惡之乃作夢賦自厲年/二十四過漢江溺水而死)¶
臣弱冠甞夜寢見鬼物與臣戰(漢以前對人稱臣/僕率以爲常近丗)¶
(非君前不稱臣/弱冠二十歳)遂得東方朔與臣作罵鬼之書(此/書)¶
(不/傳)臣遂作賦一篇叙夢後人夢者讀誦以却鬼¶
數數有驗臣不敢蔽其詞曰余宵夜寢息乃忽¶
有非常之物夢焉其爲夢也悉覩鬼物之變恠¶
則有蛇頭而四角魚尾(一作/首)而鳥身或三足而六¶
眼或龍形而似人(山海經南禺之山/其神龍身而人面)羣行而奮摇忽¶
來到吾前伸臂而舞手意欲相引牽於是夢¶
中驚怒腷臆紛紜(腷音逼腷臆/怒氣填胸也)曰吾含天地之¶
<pb:KR4h0021_SBCK_006-9a>¶
淳和何妖孽之敢臻尔乃揮手振(一作/奮)拳雷發¶
電舒斮游光斬猛猪(一作蹺斮側畧反斮斫亦斬也/左傳公子彭生之鬼爲大豕人)¶
(立而/啼)批　毅(一作狒字本作&KR1757;父/沸反狒狒怪獸狀似人)斫魅虗捎魍魎¶
(說文魅老精物也音媚虗耗/鬼也國語木石之怪䕫蝄蜽)拂諸渠撞縱目打三顱¶
撲苕蕘(一作/戞王篇䰫/剽輕爲害之鬼)抶䕫&KR3705;(東京賦作䕫/魖抶丑乙反)搏睍¶
睆蹴睢盱(音狙/吁)剖列蹷掣羯孽劓尖鼻踏赤舌¶
挐傖(峥)㲰(獰)揮髯&KR3769;(多鬍而秃髮&KR3769;許鎋反自游/光而下至髯&KR3769;皆鬼物名李)¶
(善文選注諸鬼說者/各異似不必深辨)於是手足俱中捷獵摧拉(拉人/合反)¶
(折/也)澎濞跌抗(澎音彭濞音渒羣隊奔迸如水潰决/跌徒結反抗虞厥反顚仆不安也)揩倒¶
批笞強梁捶捋劌捘撩予揔㩢黠拖(一作/頺)䠿¶
<pb:KR4h0021_SBCK_006-9b>¶
抨撜軋(捘子寸反猶擠也左傳捘衛侯之手撩音僚㩢/亡結反顔五怪反䠿五拜反鬼之桀黠頑悪者)¶
(從而持捉之撜即拯/字抨軋皆擊打之稱)於是群邪衆魅駭擾遑遽煥¶
衍叛散乍留乍去變形瞪眄(瞪普耕反怒/目直視也)顧望¶
猶豫吾於是更奮竒譎脉捧獲噴扼撓峴撻(扼/一)¶
(作振撓呼/毛反攪也)咿嚘批㩇嘖(㩇音獲本作㗲嘖音責其不/去者又從而捉獲批撻加以)¶
(叱/咤)於是三三四四相隨俍傍而歴僻(俍音浪俍傍/行不正貌僻)¶
(音闢歴僻/猶辟易也)礲礲磕磕&KR3692;齊亥(一作精/氣充)布(&KR3692;慈昔反/亥讀作駭)¶
　　譽譽(一作)鬼驚魅怖或盤&KR1552;而欲走或拘¶
攣而不能歩或中瘡而宛轉或捧痛而號呼(去/声)¶
奄霧消而光散寂不知其何故(易繫辝知/幽明之故)嗟妖¶
<pb:KR4h0021_SBCK_006-10a>¶
邪之恠物敢干眞人之正度(人禀天地之眞氣守/君子之正行妖物何)¶
(爲敢干之/以終前意)耳㗦嘈而外㓪忽屈申而覺寤於是雞¶
知天曙而奮羽忽嘈然而自鳴鬼聞之以迸失¶
(失讀作/佚走也)心慴怖而皆驚　亂曰齊桓夢物而以¶
覇兮(夢物未詳管子桓公北伐孤竹見人長尺而人物/具焉走馬前疾公大惑管仲曰伯王之君興而登)¶
(山神見又莊子桓公田於澤見鬼焉齊士有皇子告敖者/曰澤有委蛇其大如轂其長如轅紫衣而朱冠見之者殆)¶
(乎覇桓公笑曰此寡人之所見者也夢恐是/字/周禮/夢謂因覺時所見而夢與古/字相類)武丁¶
夜感得賢佐兮(尚書髙宗夢帝賚/予良弼求得傳說)周夢九齡年克¶
百兮(禮記武王夢帝與我九齡文王/曰我百爾九十吾與爾三焉)晉文盬腦國以¶
&KR1313;(一作/競)兮(左傳僖三十八生晉侯夢與楚子摶楚子伏/巳而盬其腦子犯曰吉我得天楚伏其罪遂)¶
<pb:KR4h0021_SBCK_006-10b>¶
(戰楚師/敗績)老子役鬼爲神將兮(葛洪神仙傳李耳以/周武王時爲柱下史)¶
(時俗見其乆壽故号老子所出度丗/治鬼飬性絶榖變化役使鬼之法)轉禍爲福永無¶
恙兮(說文恙余亮反憂也一云恙噬䖝/能食人心故無憂患者謂之無恙)¶
　　　王孫賦¶
(猴類以况小人之輕黠便捷君卒以慾心發/露受制於人徐堅𥘉學記載此文間有音而)¶
(無釋兹畧較𥙷/未詳者闕之)¶
原天地之造化實神偉以屈竒道玄微以宻妙¶
信無物而不爲有王孫之狹獸(狹即狎字/一作狡)形陋¶
觀而醜儀顔狀類乎老公軀体似乎小児眼睚¶
&KR4209;以　䘏(一作眈盻睚音/崖&KR4209;五流/反/許聿反皆眸子不正貌)視　睫以䀗睳¶
<pb:KR4h0021_SBCK_006-11a>¶
(職音戢睫側夾反䀗呼恱/反睳呼迷反顧盻不定)突髙匡而曲頞䁵(一作/儇)瞁¶
歴而隳離(頞音遏額也䁵方辨反閉目也瞁呼/歴反瞁歴驚視狀儇許縁反輕疾也)鼻&KR2737;齁¶
以䶋&KR2435;(&KR2737;音刲齁呼侯反/䶋音/吸&KR2435;許夾反皆鼻息声)耳聿役以嘀知(嘀/一)¶
(作適並/音摘)口嗛呥以䶨齺(嗛呼忝反呥之冉反咀噍狀/䶨側咸反齺七角反有齒無)¶
(牙/狀)脣&KR3150;㗩以&KR2863;(&KR3150;窟/渉反喟而懾反閉口貌/&KR2863;疋卑反䙹如卑反開口貌)齒崖¶
崖以齴齴(崖本作/五街反/齴魚蹇反露齒貌)嚼&KR3096;&KR3598;而囁唲(&KR3096;音忍/&KR3598;音冉)¶
(囁之渉反唲音/哯並口動貌)儲糧食於兩頰稍委輸於胃脾踡¶
兎蹲而狗踞(踡具貟反踡/跼不伸也)聲歴鹿而喔咿(喔音握咿/音伊強顔)¶
(作声楚詞喔咿/嚅唲以事婦人)或嗝嗝而&KR2203;&KR2203;(嗝音隔又音客一作/囁囁&KR2203;許角反歐吐)¶
(声左傳君/将殻之)又(一作/㖵)其若啼(音摘/嗅音狊)姿僣傔而抵¶
<pb:KR4h0021_SBCK_006-11b>¶
(一作/揔)贛(傔呼店反/贛音貢)豁盱䦧以瑣䤈(閲詩激反䤈呼/啼反酸醋也顧)¶
(視不常忽若吸/酸攅瑣眉目)眙睕䁓而　睗(眙敕吏反睕於阮反/䁓子公反伺視也)¶
(音覔睗/音錫)盶　而踧&KR4216;(朊音院㬗而兖反曘音軟/踧音蹴&KR4216;音訾一作/皆)¶
(言形狀/乖劣)生深山之茂林處嶄巖之嶔﨑(嶄鋤衘反﨑/知竒反嶔﨑)¶
(危峻/之山)性&KR1536;㺓以㺕疾態峯岀而横施(&KR1536;即僄字㺓/音賾㺕音卞)¶
(言僄狡輕迅/也横去声)縁百仭之髙木攀窈褭之長枝背¶
牢落之峻壑臨不測之幽溪㝷柯條以宛轉或¶
捉腐而登危(腐枯/枝也)若將頽而復著紛絀絀(一本/上作)¶
(絀竹律反下/作黜丑律反)以陸離或羣(一作/犀)跳而電透　瓜懸¶
而瓠垂(倒了字丁了切懸物皃以足/掛木枝如瓜瓠之懸/繫)上觸手而挐攫¶
<pb:KR4h0021_SBCK_006-12a>¶
下值(一作/對)足而登䟭(䟭即䟔字芳遇反說文/䟔趍越皃言手足便捷)互攀攬以¶
狂接夐儵&KR4393;而奄赴(儵即倐字儵忽出莊子&KR4393;即/䎶字書刄反子虗賦倐眒倩)¶
(浰皆/疾貌)時遼(一作/寥)落以蕭索(時乎/寧息)乍睥睨以容與(睥/普)¶
(計反睨魚計/反邪視也)或蹢(一作/蹂)趹以跳迸又咨陬而攅聚(蹢/與)¶
(躑同又隻反趹右穴反陬將侯反羣/居也羣隊跳躑迸逸忽又攅聚一處)扶嶔崟以樄㯌(一/作)¶
(陳/椽)躡危臬而騰舞忽踊逸而輕迅羌難得而覼¶
縷(史記貨殖傳陳椽其間得所欲司馬貞注掾逐縁反/陳椽猶經營馳逐也臬五結反門橜也此謂枯木之)¶
(無枝節者覼音螺覼縷委曲也言圍山馳逐兾以捕之乃/登髙木舞躍自喜忽又走佚終難捕獲捕者徒委曲多方)¶
(耳左太冲呉都賦/羌難得而覼縷)同甘苦於人類好餔糟以歠醨(歠/昌)¶
(恱反醨音漓薄酒也楚/詞餔其糟而歠其醨)乃置酒於其側競争飲而¶
<pb:KR4h0021_SBCK_006-12b>¶
馳(火縁反/急疾也)陋䣱以迷醉矇眠睡而無知(火/動反)¶
(䣱火候反着酒顚/頓狀矇莫孔反)蹔拏&KR1058;以䌜(一作/纒)縳遂纓絡而¶
羈縻(蹔與暫同不乆也鬉子公反毛乱也䌜火結反謂/以䋲索繫縳丗傳取猩猩之術以酒誘之與此相)¶
(類)歸鏁繫於庭廐觀者吸呷(一作/啤)而忘疲¶
　　　誚青衣賦¶
　　　　　　　張超(後漢文苑傳超字子並/河間鄭人留侯之後)¶
(舊編載青衣賦以爲蔡伯喈文豈/少年時所爲耶志蕩詞滛不冝玷)¶
(簡冊以有誚之者故附見之其/詞云金生/砂礫珠出蚌泥歎)¶
(兹窈窕散在卑微盻倩俶麗/皓齒蛾眉縱横接髮葉如低)¶
(葵綺䄂丹裳躡蹈絲屝盤跚轍蹀/坐起低昂和暢善笑動揚朱/唇)¶
<pb:KR4h0021_SBCK_006-13a>¶
(都冶武媚卓躒多姿精惠小心/趍事如飛中饋裁割莫能雙追)¶
(関睢之㓗不䧟邪非察其所履/丗之鮮希冝作夫人爲衆女師)¶
(伊何尓命在此賤微代無樊姬/楚莊晉妃感昔鄭季平陽是私)¶
(故因錫國歴尓邦畿雖得嫌娩/舒冩情懷寒雪&KR0813;紛充庭盈階)¶
(兼裳累鎮展轉倒頽䀛昕將曙/雞鳴相催飾駕趣嚴將舎爾乖)¶
(矇冒矇冒思不可排張子並同/時人規儆備至俾之思愆可謂)¶
(益友/矣)¶
彼何人斯(詩卷伯蘇公之篇皆有此句/不指名其人盖鄙疾之也)恱此艷姿麗¶
辭美譽雅句斐斐文則可佳志卑意微鳯兮鳯¶
兮何德之衰髙岡可華何必棘茨醴泉可飲何¶
<pb:KR4h0021_SBCK_006-13b>¶
必洿池隨珠彈雀堂溪刈葵(鳯喻詞人棘茨洿池/喻青衣隨侯之珠堂)¶
(溪之金以爲劔皆可寳者用之彈雀刈葵則自輕甚矣莊/子以隋侯之珠彈千仭之雀淮南子官人得㦸則以刈葵)¶
鴛鶵啄䑕何異乎䲻(鵷鸞非竹實不食腐䑕/乃鴟鴞所求事見莊子)歴觀古¶
今禍福之階多由㜸妾淫妻書戒牝雞(奉誓牝/雞之晨)¶
(惟家/之索)詩載哲婦(哲謂多智詩哲婦傾城/懿厥哲婦爲梟爲䲭)三代之季皆¶
由斯起晉獲驪戎斃懷恭子(晉獻公伐驪戎獲驪/姬以歸公嬖之卒乱)¶
(晉國恭太子申生/縊死懷公圉見弑)有夏取仍覆宗絶祀(據楊雄宗正/箴太康不恭)¶
(有仍二女五子家降盖謂太康爲羿所逐而失國左傳則/曰有仍氏女髪光可鑑后䕫取之生伯封貪惏無厭羿㓕)¶
(之夏亦恐/是夔字)叔肸納申听聲狼似(叔向娶申公巫臣之/女生伯石其母徃視)¶
(之及堂聞其声而還曰是豺狼/之声也䘮羊舌氏矣肸叔向名)穆子私庚竪牛餒已(叔/孫)¶
<pb:KR4h0021_SBCK_006-14a>¶
(穆子私庚宗之婦人生子曰/牛使爲竪後爲乱穆子餓死)黄歇之敗從李園始(李園/進姝)¶
(於春申君黄歇/後因作乱殺歇)魯受齊樂仲尼逝矣(季桓子受齊/女樂孔子行)¶
文公懷安姜笑其鄙(晉文公之未反國也安於齊姜/氏勉之曰子必有晉若何懷安)¶
(與子犯謀醉/而載之以行)周漸將衰康王晏起畢公喟然深思¶
古道感彼關睢性不雙侣願得周公妃(音/配)以窈¶
窕防微消漸諷諭君父(周南關睢毛氏傳后妃之/德也齊韓魯三詩皆以爲)¶
(康王晏朝關睢刺之漢時毛詩未/立於學官故儒漢所引多以爲刺)孔氏大之列冠篇首¶
(夫子刪詩以關/睢冠三百篇)晏嬰㓗志不顧景女(晏嬰字平仲事/齊靈莊景三君)¶
(後爲景公相公與之邑欲更/其宅及妻以女皆辭弗受)乃雋不疑奉霍不受(漢/書)¶
(雋不疑字曼倩声名重於朝廷大將/軍先欲以女妻之不疑固辭不肯當)見尊不迷况此麗¶
<pb:KR4h0021_SBCK_006-14b>¶
竪(景公霍光皆尊貴欲奉以女嬰不疑尚秉/志不惑矧此賤者欲屑就乎深誚之也)三族无紀¶
綢繆不序蟹行索妃(蟹邪行/妃音配)旁行求偶昏無媒¶
理宗廟無主(無主其/祭祀者)門户不名依其在所生女¶
爲妾生男爲虜(奴虜/也)歳時酹祀詣其先祖或於¶
馬廐厨間竈下(下楚詞/叶音户)東向長跪接狎觴酒悉¶
請諸靈僻邪無主(無定/主也)多乞少岀銅丸鐵柱積¶
繒累億皆來集聚(細碎之物隨得/而聚婢之常態)嫡婉歡心各有¶
先後臧獲之類(方言凢民男而聓婢謂/之臧女而婦奴謂之獲)盖不足數古¶
之贅　尚猶塵垢(秦法家貧子/壯則出贅)况明智者欲作奴父¶
勤節君子無當自逸冝如防水守之以一秦繆¶
<pb:KR4h0021_SBCK_006-15a>¶
思諐故獲終吉(逸與佚同謂淫佚也諐與愆同尚/書秦誓曰則罔所諐取其悔過也)¶
古文苑卷第六¶
<pb:KR4h0021_SBCK_006-15b>¶
