# -*- mode: mandoku-view; -*-
#+TITLE: 古文苑
#+DATE: 2015-09-11 21:26:42.069749
#+PROPERTY: ID KR4h0021
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0179-013古文苑-卷第十三.
<pb:KR4h0021_SBCK_013-1a>¶
古文苑卷第十三¶
賛¶
　　王粲正考父賛¶
　　張超尼父賛¶
　　蔡邕焦君賛¶
　銘¶
　　班固沛泗水亭碑銘　十八侯銘¶
　　馮衍車銘¶
　　𫝊毅車左銘　車右銘　車後銘¶
　　張衡綬笥銘¶
<pb:KR4h0021_SBCK_013-1b>¶
　　胡廣笥銘　印衣銘¶
　　崔駰仲山甫鼎銘　樽銘¶
　　　襪銘¶
　　李尤孟津銘　洛銘　井銘¶
　　　小車銘　漏刻銘¶
　　蔡邕警枕銘　樽銘¶
　　王粲無射鍾銘刀銘¶
　　　正考父賛　王粲¶
(正考父孔子七世祖系出宋襄公佐戴武宣三/君三命茲益共故其鼎銘曰一命而僂再命而)¶
(傴三命而俯循墻而走亦莫余敢侮饘/於是鬻於是以糊余口事見左傳)¶
<pb:KR4h0021_SBCK_013-2a>¶
恂恂正父應德孔盛身爲國卿族則公姓年在¶
𦒿耊三葉聞政誰能不怠申兹約敬饘粥予口¶
傴僂受命名書金鼎祚及後聖(言恭儉惟德慶流/後人寔生仲尼)¶
　　　尼父賛　張超(道書洞天集云/留侯張良作)¶
(史記叔梁紇與顔氏禱於尼丘/山得孔子故因名某字仲尼)¶
巖巖孔聖異代稱傑量合乾坤(中庸仲尼上律天/時下襲水土如天)¶
(地之無不持/載無不覆燾)明參日月(子貢曰仲/尼日月也)¶
　　　焦君賛　蔡邕¶
(鎭江焦山寺有焦徴君賛碑僧了元䟦云丹/陽舊圗經言焦山以焦光所隱故以爲名按)¶
(皇甫謐逸士傳曰丗莫知焦光所出或言生/漢末無父母兄弟見漢衰乃不言常結草爲)¶
<pb:KR4h0021_SBCK_013-2b>¶
(庵冬夏&KR0221;露垢汚如泥居于海島之上三召/不起飛陞洞中今録蔡邕賛以附于石元祐)¶
(四年巳巳正月十三日/按伯喈遇害於漢/末魏志載焦光青龍間事兼不及徴召之&KR0003;)¶
(未知/孰是)¶
猗歟焦君常此玄墨衡門之下栖遲偃息泌之¶
洋洋樂以忘食(詩衡門之下可以棲遲泌之洋洋可/以樂飢注泌泉水也洋洋廣大也可)¶
(以樂道忘飢魏志/云光或數日不食)鶴鳴九皐音亮帝側(詩鶴鳴于/九臯声聞)¶
(于天毛氏注言/身隱而名著也)廼徴廼用將受衮職(衮衣之職/謂三公也)昊¶
天不吊賢人遘慝(詩不吊昊天不冝空我師吊愍也/言天不愍下民而奪之賢人也)¶
不惟一志并此四國如何穹蒼不詔斯或(再呼/天以)¶
(詰其故非天詔之此豈適然乎反覆推究/以見痛念之深焦山石刻作不照斯惑)惜哉朝廷䘮¶
<pb:KR4h0021_SBCK_013-3a>¶
兹舊德恨以學士將何法則(言善人云亡士/夫失其師式)¶
　銘¶
　　髙祖沛泗水亭碑銘　班固¶
(髙祖微時試吏爲泗上亭長及平定天下爲/漢太祖後人欲顯&KR0045;帝績所基故爲之碑銘)¶
(後漢郡國志沛有泗水亭亭/有髙祖碑班固爲文見固集)¶
皇皇聖漢兆自沛豐乾降著符精感赤龍(漢紀/髙祖)¶
(沛豐邑中陽里人姓劉氏母媪甞息大澤之陂夣與神遇/父太公徃視則見交龍其上已而有娠遂産髙祖漢火德)¶
(故稱/赤龍)承鬿(一作魁/又作累)流裔襲唐末風(陶唐氏之後曰/劉累學擾龍以)¶
(事孔甲故在/夏爲御龍氏鬿合作累本紀賛曰漢帝本系/出自唐帝降及于周在秦作劉又孝經鈎命訣曰佳巳感龍)¶
(生帝魁黄/帝子孫也)寸木尺土無竢斯亭(言漢之興自天降/符上承堯運無竢)¶
<pb:KR4h0021_SBCK_013-3b>¶
(泗上亭/長也)建號宣基維以沛公&KR0045;威斬蛇金精摧傷¶
(髙祖抜劒斬蛇有老嫗夜哭曰吾子白帝子也化爲蛇當/道今赤帝子斬之金精謂白帝子二丗元年沛父老子弟)¶
(迎髙祖立爲沛公旗幟尚/赤以應赤帝之䜟宣開也)渉𨵿陵郊(一本作/陵覇)係𫉬秦王¶
(沛公西入𨵿至覇上秦王子嬰/素車白馬係頸以組降枳道旁)應(作/鴻)門造𫝑斗璧納忠¶
(沛公與項羽㑹鴻門從間走軍使張/良留謝羽献璧又献玉/斗范増)天期乗祚受爵漢¶
中勒陳東征剟擒三秦(漢元年羽立沛公爲漢王/王巴蜀漢中韓信勸帝决)¶
(䇿東向遂還定三秦謂羽三分𨵿中立秦將章邯爲雍王/司馬欣爲塞王董翳爲翟王至此皆就禽剟音掇擊也又)¶
(拾/也)靈威神佑洪溝是乗漢軍改歌楚衆易心(四/年)¶
(羽與漢約中分天下割洪溝以西爲漢以東爲楚羽解而/東歸漢王欲西歸張良陳平諌曰楚兵罷食盡此天亡時)¶
(也不如因其幾而取之五年漢圍羽垓下羽夜/聞漢軍四面皆楚歌知盡得楚地與數百&KR0016;走)誅項討羽¶
<pb:KR4h0021_SBCK_013-4a>¶
諸夏以康(灌嬰追斬羽東城天下遂定誅項/謂項悍項冠項聲等皆羽之將)陳張畫䇿¶
蕭勃翼終出爵褒賢列土封功(陳平張良爲謀主/蕭何周勃輔翼其)¶
(終此漢所以定天下也六年定封功臣申以/丹書之信重以白馬之盟又作十八侯位次)炎火之德¶
彌光以明源清流㓗本盛末榮(一作長言帝室/隆盛則諸侯𫉬)¶
(承休德保/有封爵)叙將十八賛述股肱(固自叙作/銘之意)休勛顯祚¶
永永無疆國寧家安(國謂漢家謂/功臣之後)我君是升根¶
生葉茂舊邑是仍(言功臣列土受封如木之有根後/嗣承襲支葉當益茂案孟堅作碑)¶
(銘時功臣子孫猶有存者如平/陽侯十一丗孫侯曠紹封是也)於皇舊亭苗嗣是承(言/漢)¶
(有天下始於亭長/後嗣不可忘其本)天之福祐萬年是興¶
　　　十八侯銘¶
<pb:KR4h0021_SBCK_013-4b>¶
(漢書功臣表列侯百四十三人乃吕后時陳/平所差次顔師古遂以第一至十八爲十八)¶
(侯位次未審何所據張陳功並蕭曹不/應不在十八侯之列當以此本爲是)¶
躭躭相國弘䇿不追(躭躭威重貌易虎視耽耽/並/丁含反不追言後人莫能及也)御¶
國維綱秉統樞機(宰相之職/無所不統)文昌四友漢有蕭何¶
(文王名昌言周之所由昌盛也以太公望閎夭南宫适散/冝生爲四友事見孔叢子及陶靖節集四八目又張華愽)¶
(物志文王四友南宫括散冝生閎夭太㒹/銘謂漢有一蕭何猶文/王之有四友)序功第一(本傳/漢五)¶
(年上以何功最盛先封爲鄼/侯奏位次何第一謚文終)受封于鄼(鄼属南陽郡/音賛沛郡又)¶
(有鄼縣才何反師古注髙紀云泗水亭碑以蕭相國所/封與何同韻於義無爽然其封邑實在南陽非沛縣也)¶
　　　鄼侯蕭何第一¶
黆黆(武勇貌音光/詩武夫僙僙)將軍威盖不當操盾千鈞㧞主¶
<pb:KR4h0021_SBCK_013-5a>¶
項堂(沛公謝項羽戯下亞父謀欲殺之噲聞事急/持盾直撞入立帳下誚羽沛公走歸覇上軍)漢¶
興破楚矯矯忠良卒爲丞相帝室以康(賜爵列/侯食舞)¶
(陽遷爲/左丞相)¶
　　　將軍舞陽侯樊噲第二(舞陽属頴川郡/舞水出南謚武)¶
赫赫(光明/貌)將軍受兵黄石(良得一編書於黄石老/父視之廼太公兵法以)¶
(&KR0003;髙祖常/用其䇿)規圗勝&KR0018;不出帷幄(封功臣髙帝曰運/籌䇿帷幄中决勝)¶
(千里外子房功也自擇齊三萬户良曰始/臣與上㑹留願封留足矣廼封良爲留侯)命惠瞻仰安¶
全正朔(髙帝欲易太子良令卑辭厚礼招四皓以自輔/上於是不易太子又手勑太子曰汝見蕭曹張)¶
(陳諸公年倍於汝者皆拜/惠帝承統/漢業以安)國師是封光榮舊宅(舊宅/謂留)¶
(良常稱以三寸舌爲帝/者師封萬户位列侯)¶
<pb:KR4h0021_SBCK_013-5b>¶
　　　將軍留侯張良第三(謚文成)¶
懿懿太尉惇厚朴誠輔翼受命應節御營(懿懿/醇美)¶
(貌髙帝曰周勃重厚少文然安劉氏者必勃也可令爲太/尉及諸吕欲爲亂襄平侯紀通持節矯内勃北軍軍皆左)¶
(&KR0221;爲劉勃遂將北軍/誅諸吕迎立代王)歴位卿相土國兼并(以太尉爲/右丞相食)¶
(邑萬/户)見危致命社禝以寜(謂諸吕欲危劉氏勃能/致命竭節立丈帝社稷)¶
(復/安)¶
　　　太尉絳侯周勃第四(絳縣属河/東郡謚武)¶
蹇蹇相國允忠克誠臨危處險安而匡傾(蹇蹇/忠節)¶
(貌易王臣蹇蹇匪躬之故參用兵處事當危險之/際鎭以安静卒能正救傾敗言其有宰相之量)興代之¶
際濟主立名(謂孝惠嗣立參爲相國能遵守/法度致主於寡過垂名於後丗)身履國土¶
<pb:KR4h0021_SBCK_013-6a>¶
秉御乾楨(謂封侯胙土後爲相國秉統/國均楨幹也詩維周之楨)¶
　　　將軍平陽侯曹參第五(平陽属河東郡/參爵列侯食邑)¶
(平陽萬六百三十户定功行封以蕭何爲/第一參次之功臣表次亦居二此居第五)¶
(未詳/謚懿)¶
洋洋丞相(洋洋得意貌惠帝/六年爲左丞相)𫝑譎師旅擾攘楚魏¶
爲漢謀主六竒解厄&KR0045;名于後(本傳平凡六出竒/計計或頗祕丗莫)¶
(得聞也賛陳平傾側擾攘楚魏之間卒歸於漢而爲/謀臣解厄謂以祕計&KR0003;閼氏脫髙祖於白登之圍)¶
　　　丞相户牖侯陳平第六(平武陽縣户牖/鄊人也因以封)¶
(之後更封曲逆/侯五千户謚獻)¶
堂堂(矜大/貌)張敖耳之遺萌以誠佐國序跡建忠¶
<pb:KR4h0021_SBCK_013-6b>¶
(敖張耳之子嗣立爲趙王貫髙等/謀爲逆敖齧指出血不肯背漢)功成德立襲封南宫¶
(謂敖子偃襲父/侯爵而封南宫)垂號萬春(一作/朞)永保無疆(謂申以帶/礪之盟後)¶
(言萬/丗同)¶
　　　南宫侯張敖第七(按敖嗣立爲趙王以貫/髙事降封宣平侯謚武)¶
(孝文即位封敖/子偃爲南宫侯)¶
衍衍(寛&KR0073;/貌)衛尉德行循規遭兄食其隕殁於齊¶
横耻愧景刎頸自獻(酈食其&KR0003;齊罷歴下軍爲韓信/所襲齊以酈生賣已而烹之髙)¶
(祖後赦田横罪而召之横謝曰臣烹陛下之使食其今聞/其弟酈啇爲漢將而賢臣恐懼不敢奉詔復使使持節諭)¶
(意横曰烹人之兄與其弟併肩而事主獨不媿於心乎遂/自頸令奉其頭馳奏之銘言啇之賢名聞諸侯有以致横)¶
(&KR0055;愧/仰之)金紫褒表萬丗不刋(列侯金章紫綬/刋叶韻去声)¶
<pb:KR4h0021_SBCK_013-7a>¶
　　　衛尉曲陽侯酈商第八(曲陽属東海郡/傳作曲周謚景)¶
煌煌將軍輔漢乆長(煌煌明盛貌嬰&KR0004;從髙帝起/至文帝朝継絳侯勃爲丞相)¶
威震吕氏姦惡不&KR0045;冦攘殄盡躬迎代王(諸吕/欲爲)¶
(亂以嬰爲大將軍徃擊齊嬰屯兵榮陽風齊/王以誅吕氏事還與絳侯陳平共立文帝)功顯帝室萬¶
丗益章¶
　　將軍潁陽侯灌嬰第九(本傳食潁隂五千/户文帝時益封三)¶
(千户/謚懿)¶
斌斌將軍鷹武是&KR0045;(詩維師尚父時維鷹&KR0045;銘引/之言嬰佐髙祖擊秦軍破項)¶
(羽天下巳定又從擊陳/豨英布威武如鷹之&KR0045;)内康王室外鎭四方諸夏乂¶
安流及要荒(代王之來嬰以太僕入清宫以天子法/駕迎立文帝復爲太僕卒輔文帝乂安)¶
<pb:KR4h0021_SBCK_013-7b>¶
(中國鎭/撫四夷)聲騁海内苗嗣紀功¶
　　將軍汝隂侯夏侯嬰第十(食汝隂六千/九百户属汝)¶
(南郡/謚文)¶
休休(樂易貌書其/心休休焉)將軍如虎如罷御師勒陳破敵¶
以威靈金曜楚火流烏飛(寛從髙帝至㶚上定三/秦又從擊項羽靈金髙)¶
(祖斬白蛇劒也所藏之庫名曰靈金内府見三輔黄圖曜/楚謂仗劒蹙項以平天下也武王伐紂有火復于王屋流)¶
(爲烏此借用以/彰赤帝之興)將命伏節功績永垂(寛爲齊相國/備齊時田横)¶
(未降故設屯備徙爲代相國將屯師古曰代國常有/屯兵以備邊冦寛爲相國兼將此屯兵薨於代丞相)¶
　　將軍陽陵侯傅寛第十一(二千六百/户謚景)¶
斤斤(爾雅明斤斤/察也音靳)將軍忠信孔雅出身六師十二四¶
<pb:KR4h0021_SBCK_013-8a>¶
旅(謂歙以中㳙從起宛朐凢從髙帝征伐十/二别破軍十四所至有功也事具本傳)折衝扞難¶
遂寜天下金龜章德(金印龜鈕書天命/有德五服五章哉)建號傳¶
後(信武非封邑/故云建號)¶
　　　將軍信武侯靳歙第十二(剖符定食四/千六百户爲)¶
(信武侯遷車/&KR0016;將軍謚肅)¶
明明丞相天賦庭直(惠帝六年爲右丞相庭/亦直也詩陟降庭止)剛德正¶
行不枉不曲(本傳陵爲人少文任氣好直/言其剛正盖得之天性也)功業成著¶
榮顯食邑距吕奉主昭然不惑(髙后欲立諸吕爲/王陵廷争以爲背)¶
(髙祖/約)¶
　　　丞相安國侯王陵第十三(五千户/謚武)¶
<pb:KR4h0021_SBCK_013-8b>¶
&KR0074;&KR0074;(武/貌)將軍輔主克征奉使全璧身泏(作/渉)項營¶
(信將韓兵從入武關又從入漢中&KR0003;漢王還定三秦立/爲韓王使守滎陽項羽抜之囚於羽軍得/亡歸漢)序¶
功差德履讓以平(髙紀六年正月丙午韓王信等奏/請封荆王劉賈等四人爲王以太)¶
(原郡爲韓國&KR0541;信都晉陽按功/臣表是日封留侯而下十三人)轉北而遊雲中以傾(遊/一)¶
(作逝上以信壯武徙以備胡冦信請治馬邑秋匈奴冒頓/大入圍信信數使使胡求和解上疑信有二心賜書責讓)¶
(之信恐誅遂降胡雲中與太原接皆並塞/郡也至孫嬰率衆歸漢孝文時封襄城侯)¶
　　　將軍襄平侯韓信第十四(攷之史傳十八/侯位次之作當)¶
(在六年定封後是時張敖爲趙王信爲韓/王王爵居列侯之上然時謂之諸侯王其)¶
(爲人臣稱號等耳故通曰十八侯其後敖/子偃封南宫侯信孫嬰封襄城侯盖子孫)¶
(丗襲之爵也而漢制非劉氏不王故雖功/臣舊甞封王亦係以子孫之侯爵孟堅因)¶
<pb:KR4h0021_SBCK_013-9a>¶
(之信係以襄城又以嬰歸漢之功盖其降/胡之罪也作襄平誤淮隂侯名居三傑然)¶
(不列於十八侯位次盖是時/巳有雲夢之縛髙祖特黜之)¶
巖巖(威稜/貌)將軍帶武佩威御雄乗險難困不¶
違仇㓕主定(雄豪吾御之險阻吾乗之或遇難困秉/節不違故能佐漢誅㓕仇敵以定帝業)四¶
海是&KR0074;功成食土德&KR0013;遐邇(按文邇當作昆後/昆也傳冩之誤)¶
　　　將軍&KR0068;津侯陳武第十五(功臣表作&KR0068;蒲/武一姓柴謚剛)¶
晏晏(安和/貌)曲成輿從龍騰(輿衆也叙傳曰雲起龍/襄化爲侯王功臣表逹)¶
(以從起碭至覇上/定三秦破項籍侯)安危從主赤曜以升(赤曜言漢/以火德興)¶
(逹能夷險一節佐髙祖定/天下猶扶日而升天衢)赫赫皇皇道彌光明惟德¶
御國流及後萌¶
<pb:KR4h0021_SBCK_013-9b>¶
　　　曲成侯蟲逹第十六(曲成属東/萊郡謚圉)¶
肅肅御史以武以文(肅肅嚴重貌髙祖四年昌爲衘/史大夫御史位上卿掌副丞相)相¶
趙距吕志安君身徴詣行所如意不全(戚&KR0078;子/如意爲)¶
(趙王髙祖憂其不能自全以昌堅忍伉直自吕后太子及/大臣皆素嚴憚之於是徙昌爲趙相髙祖崩吕太后使使)¶
(召趙王使者三反昌不奉詔太后怒召趙相昌/旣至太后使使召趙王至長安月餘見鴆殺)天秩邑土¶
勛乃永存¶
　　　御史大夫汾隂侯周昌第十七(汾隂属河/東郡謚悼)¶
邑邑將軍育養烝徒建謀正直行不匿邪(邑邑/謙抑)¶
(貌養民建議/未究其詳)入軍討敵項定天都(功臣表吸以中㳙/從起豊至覇上爲)¶
(&KR0016;郎將入漢以將軍擊/項籍俟二千二百户)佩雀𩀱印百里爲家(後漢輿/服志佩)¶
<pb:KR4h0021_SBCK_013-10a>¶
(𩀱印長寸二分方六分王公列侯以白玉龜雀皆印鈕之/飾六百石以下始用銅印鼻鈕不爲蟲獸之形縣方百里)¶
　　　將軍青陽侯王吸第十八(功臣表作/清河謚定)¶
　　　車銘　馮衍(字敬通京兆杜陵/人後漢書有傳)¶
(淮南子曰見飛蓬轉而爲車盖以𩔖取之/也古史考曰黄帝作車引重致逺少昊時)¶
(畧加牛禹時/奚仲加馬)¶
乗車必護輪治國必愛民車無輪安處國無民¶
誰與¶
　　　車左銘　傅毅(一本作崔/駰後同)¶
(夏書甘誓䟽二人在一車之上左爲車/左右爲車右御者在左勇力之士在右)¶
虞氏作車取𧰼璣衡(虞書在旋璣玉衡璣衡北斗星/也言車之制象北斗之運天官)¶
<pb:KR4h0021_SBCK_013-10b>¶
(書斗爲/帝車)君子建左法天之陽(御車自左/法天左旋)正位受綏¶
車不内顧(論語升車必正立執綏車/中不内顧不疾言不親指)塵不出&KR0100;(曲禮/驅塵)¶
(不出&KR0100;榖梁傳車&KR0100;/塵范寗注塵不出&KR0100;)鸞以節歩(大戴禮在衡爲鸞在軾/爲和馬行而鸞鳴鸞鳴)¶
(而和應此/御之節也)彼言不疾彼指不躬玄覽于道永思厥¶
中¶
　　車右銘¶
(曲禮車右就車注車右勇力之士備制非/常者君行則陪乗君式則下歩行公羊傳)¶
(逢&KR1067;父者頃/公之車右也)¶
擇御卜右採德用良(晉語卜右慶鄭吉漢書𡊮盎曰/天子所與共六尺輿者皆天下)¶
(英/豪)詢納耆老于我是匡惟賢是師惟道是式箴¶
<pb:KR4h0021_SBCK_013-11a>¶
闕旅賁(楚語在與有旅賁之規周/禮旅賁氏夾王車而趍)内顧自勑匪望¶
其度匪愆其則越戒敦約禮以華國(周官典路/注以其餘)¶
(路從行亦/以華國)¶
　　　車後銘¶
(禮記天子祈榖于上帝親載耒耜措之于參/保介之御間鄭注以爲車右御者及參乗如)¶
(此則一左一右又/有在車後者矣)¶
敬其在路(路亦車也周/官有典路)體貌思恭望衡顧轂允愼¶
兹容(衡車前横木轂/者輻之所揍)無或好失(音/逸)匪盤于遊(周書無/逸不敢)¶
(盤于/遊田)顧省厥遺虎尾斯求(易履虎尾/索索終吉)昭德塞違(左/傳)¶
(昭德塞違以/臨照百官)抑盈以無雖有三晉咸然&KR0002;虚(孟子/附之)¶
<pb:KR4h0021_SBCK_013-11b>¶
(以韓魏之家自視欿然淮南子智伯有三晉而欲不贍/韓魏趙三晉也智伯率韓魏之甲以攻趙氏魏&KR0074;子御)¶
(韓康子參乗&KR0074;子肘康子康子履&KR0074;子之跗欲共圖智氏智/伯不悟遂爲三晉所㓕此足爲驕盈者之戒事具戰國䇿)¶
　　　綬笥銘¶
(笥竹器啇書惟衣裳在笥漢百官皆有印/章組綬以貫印之鼻鈕笥所以承印綬也)¶
　　　　　　張衡(字平子南陽西鄂/人後漢書有傳)¶
南陽太守鮑得有詔所賜先公綬笥傳丗用之¶
得更理笥衡時爲得主簿作銘曰(此笥祖上奉天/子詔命所賜子)¶
(孫保用得爲南陽太守時更緝之敝而不改爲/以君賜爲重平子時爲南陽主簿因爲之銘)¶
懿矣兹笥爰藏寳珎金纓組履文章日信(寳珎/謂印)¶
(綬金纓上飾組履/下藉也信音申)皇用我賜俾作帝臣服其令服¶
<pb:KR4h0021_SBCK_013-12a>¶
鸞封艾緡(鸞封謂印刻爲鳥篆之文艾緡/謂盭草/染絲緑色以爲綬所謂青緺二千石綬也)天祚¶
明德大賚福人垂光厥丗子孫克神(福人指其祖上/後丗傳此器寳)¶
(而神/之)厥器惟舊中實惟新(笥中之實謂/太守印綬)周公惟事¶
七㳙有隣(㳙㓗也漢有中㳙/之官周公事未詳)¶
　　　笥銘¶
(承印紱之笥/紱亦綬也)胡廣(字伯始南郡華容人官/至太𫝊後漢書有傳)¶
休矣斯笥凡器爲式受相君子承此印紱(靈帝圖𦘕/廣及黄瓊)¶
(於省内蔡邕爲頌有曰/赫赫三事七佩其紱)帝命所吝用襃令德(吝謂不輕/以𢌿人有)¶
(德者則/褒錫之)佩以自脩服以自勑忠肅恭懿鮮不爲則¶
(左傳稱八元之美曰忠肅共懿能盡此美/可爲人之法則詩曰不僣不賊鮮不爲則)靡悔靡吝神¶
<pb:KR4h0021_SBCK_013-12b>¶
人致福(服此命服能修德以稱之不/至悔吝所以𫉬神人之福)¶
　　　印衣銘¶
(印與服也漢官儀印有金銀銅之殊而服亦異/其色所以别尊卑等貴賤也此銘伯始以白警)¶
明明上皇旌以命服(上皇謂天子也錫人臣以命服所以/旌有德書天命有德五服五章哉)¶
紆朱懷金爲光爲飾(&KR0045;子法言紆朱懷金朱服/色金印章也詩爲龍爲光)邁種¶
其澤撫寜四國(書皐陶邁種德邁/逺也四國猶四方)宣慈惠和柔嘉維¶
則克猒帝心膺兹多福登位歴壽子孫千億(八元/之美)¶
(宣慈惠和仲山甫之德柔嘉維則人臣/能體此可上荅天心踐禄位膺壽祉矣)¶
　　　仲山父鼎銘　崔駰(字亭伯涿郡安平/人後漢書有傳)¶
(古者功臣勒勲彛鼎仲山父佐周宣中興宜/有鼎也後人或擬其形製爲之因以爲名後)¶
<pb:KR4h0021_SBCK_013-13a>¶
(漢竇憲傳南單于遺憲古鼎容五斗其傍銘/曰仲山甫鼎其萬年子子孫孫永保用憲北)¶
(征時駰/爲主簿)¶
鼎耳革其行塞雉膏不食方雨虧悔終吉(鼎卦九/三爻辭)¶
有福足勝其任公餗乃珍(九四云覆公餗其/形渥此反而言之)於髙思¶
危在滿戒溢可以永年天之大律(崧髙詩美仲山父/旣明且哲以保其)¶
(身故銘寓此意漢書郊祀志載太誓曰正/稽古立功立事可以永年丕天之大律)¶
　　　樽銘¶
(禮記曰廟堂之上罍樽在祚犧樽在西又泰/有虞氏之樽也山罍夏后之樽也犧象周樽)¶
惟歳之元朝賀奉樽(後漢禮儀志歳首爲大朝受賀二/千石以上上殿舉觴百官受賜宴)¶
(饗大/作樂)金罍犧象嘉禮具存(金合作泰傳冩之誤言漢/之朝㑹備前代礼噐易嘉)¶
<pb:KR4h0021_SBCK_013-13b>¶
(會足以合禮故五禮/以朝㑹爲嘉/禮)獻酬交錯萬圀咸歡(圀古國字或/云王莾所改)¶
　　　襪銘¶
(冬至日獻履襪取其履長日之至而迎福祐也曹/植冬至表獻履貢襪所以迎福踐長盖自漢以來)¶
(習俗以/此爲禮)¶
機衡建子万物含滋(機衡北斗星也十一月冬至斗柄建/子万物潜萌於地下故曰含/滋)¶
黄鐘育化以養元基(律中黄鐘之宫/元化胚胎于此)長履景福至于¶
億年(祝君/之詞)皇靈旣祐祉禄來臻本枝百丗子子孫孫¶
(詩文王孫子本支百丗本/嫡也支庶也俱百丗茂盛)¶
　　　孟津銘　李&KR0057;¶
(禹貢注孟津地名在洛北都道所湊古今以爲/津又周書注孟者河北地名春秋所謂向盟是)¶
<pb:KR4h0021_SBCK_013-14a>¶
(也故史記/謂之盟津)¶
洋洋河水(家語孔子自衛將入晉臨/河而嘆曰美哉水洋洋乎)赴宗于海經自中州¶
龍圗所在(龍馬&KR0018;圗出于河/伏羲因畫八卦)黄函白神(黄者河之色属土士/生金故黄中函白)¶
赤符以信(赤者火也火克/金信叶韻平声)昔在周武集㑹孟津魚入王¶
舟乃徃克殷(泰誓一月戊午師渡孟津史記武王渡河中流/白魚躍入王舟中諸侯不期而㑹者八百白魚)¶
(兵象也殷尚白周尚/赤以兵克殷之兆)大漢承緒懷附遐鄰&KR0022;事來濟¶
各貢厥珍(言漢懷柔方外逺國濟自/孟津以礼修貢不復用兵)¶
　　　洛銘¶
(光武以漢火德水克火改洛爲雒/東漢人不用此洛字盖後人所書)¶
洛出熊耳東流㑹集夏禹導䟽經于洛邑(禹貢導/洛自熊)¶
<pb:KR4h0021_SBCK_013-14b>¶
(耳東北㑹于澗𤄊又東㑹于/伊孔安國注合於洛陽之南)𤣥龜赤字漢符是立(孔安/國書)¶
(注天與禹洛出書龜&KR0018;文而出淮南/子洛出丹書漢火德故以赤字爲符)帝都通路建國南郷¶
(光武中興/建都洛陽)萬乗終濟造舟爲梁(大雅造舟爲梁不顯其/光毛氏注天子造舟此)¶
(謂帝都所在萬乗出入必經洛水故/造舟聮之又架梁於上所以尊國體)三都五州貢篚萬¶
方(三都謂周成王&KR0004;營洛邑爲東都平王東遷遂都王城及/光武中興洛陽爲漢京五州謂五服内所管之州禹定貢)¶
(賦有貢有篚今㑹于/漢京悉由洛而濟)廣視逺聽審任賢良元首昭明¶
庶𩔖是康(言漢居天下之中人主聦明無蔽委用賢材/則天下治書元首明哉股肱良哉庶事康哉)¶
　　　井銘¶
(盛弘之記神農旣育九并自穿孟/子瞽叟使舜浚井盖自古有井矣)¶
井之所尚寒泉冽清(易井卦九五/井冽寒泉食)法律取象不槩自¶
<pb:KR4h0021_SBCK_013-15a>¶
平(晉天文志東井八星主/水衡事法令所取平也)多取不損少汲不盈執憲&KR0002;¶
斯何有邪傾¶
　　　小車銘¶
(曲禮注/安車&KR0002;今/小車也駕一馬而坐乗漢/書車千秋年老上優之朝見得乗小車入宫殿中)¶
圎蓋象天方軫則地(周禮冬官/注車有天地之象人在其中/軫之方也以象地也盖之圎也以象天也)¶
輪法隂陽動不相離(輪分左右/動則與俱)軨之嗛虚䟽逹開通¶
(後漢輿服志注飛軨以緹油廣八寸/長注地繫軸頭禮記注軫轄頭也)兩輜障邪尊卑是從¶
(輜軿也所以障/蔽前尊後卑)輗軏之用信義所同(論語人而無信不知/其可也大車無輗小)¶
(車無軏其何以行之哉注輗者轅端/横木以縳軛軏者轅端上曲鈎衡)¶
　　　漏刻銘¶
<pb:KR4h0021_SBCK_013-15b>¶
(周官挈壼氏掌壼皆以水火守之分以日/夜&KR0003;文漏以銅壷盛水刻節晝夜百刻)¶
昔在先聖配天垂則仰𨤲七曜俯順坤德乃建日官¶
(左傳天子有日/御諸侯有日官)俾立漏刻昬明旣序景曜不忒唐命羲¶
和敬授人時(堯典乃命羲和欽&KR0002;昊天/暦象日月星辰敬授人時)懸象著明(易懸象/著明莫)¶
(大乎/日月)序以崇熈季末不䖍德衰于兹挈壷失職刺流¶
在詩(詩東方未明刺無節也/挈壷氏不能掌其職焉)聖哲稽古帝則是欽(詩不/識不)¶
(知順帝/之則)尺璧非寳重此寸隂(淮南子聖人不貴尺/之璧而重寸之隂)昧旦¶
丕顯敬聽漏音(左傳鼎之銘曰昧/旦丕顯後丗猶怠)思我王度如玉如金¶
(左傳思我王度/式如玉式如金)¶
　　　警枕銘　蔡邕¶
<pb:KR4h0021_SBCK_013-16a>¶
(此銘當爲曹公操作曹公是時猶未甚顯蟠/龍哲人皆指操也後人有以小木圎枕警睡)¶
(即其/遺制)¶
應龍蟠蟄潜德保靈(枕爲蟠龍之形應平声有翼而飛/曰應龍方言龍未升天曰蟠龍易)¶
(龍虵之蟄/以存身也)制器象物示有其形哲人降鑒居安聞傾¶
(枕正圎睡稍安則/欹而寤故名警枕)¶
　　　樽銘¶
(周禮六尊皆有罍尊實以酒罍酌而飲之也/有足曰樽無足曰著頸小而腹大曰壷著直)¶
(略切言措/之則着地)¶
酒以成禮弗愆以&KR0075;德將無醉過則荒沉(成禮謂𥙊/祀賔客也)¶
(周書酒誥越庶國飲惟祀德將無醉注以/德自將無令至醉過量則荒&KR0075;而沈&KR0698;)盈而不冲古人¶
<pb:KR4h0021_SBCK_013-16b>¶
所箴(冲虚也詩云缾之罄矣爲罍之耻言人飲酒當知/有節不可使缾罄竭以爲罍耻古人以此爲箴戒)尚¶
鑒兹器茂朂厥心(朂勉/也)¶
　　　無射鍾銘　王粲¶
(粲集二銘一曰㽔賔鍾銘其詞曰有魏匡國誕成/天功底綏六合繤定庶&KR0022;承民靡戾休徴惟同皇)¶
(命孔昭造兹衡鍾紀之以三平之以六度量允嘉/氣齊允淑表聲韶和民聽以睦時作㽔賔永享遐)¶
(福一曰無射鍾銘云云㽔賔五月律其音徴無射/九月律其音啇二鍾盖以音别之劉逵注左思魏)¶
(都賦文昌殿前有鍾虡其銘曰惟魏四年歳在丙/申龍次大火五月丙寅作㽔賔鍾又作無射鍾建)¶
(安二十一年七月始設鍾虡於文昌殿前歳月/并銘各鑄于鍾之甬按魏以建安十八年開國)¶
(二十一年正/魏之四年也)¶
有魏匡國成功允章格于上下光于四方休徴時序¶
<pb:KR4h0021_SBCK_013-17a>¶
(尚書洪範雨暘燠寒風/五者各以其時曰休徴)人恱時康造兹衡鍾(周禮/考工)¶
(記鳬氏爲鍾甬上謂之/衡注鍾柄所以懸之也)有命自皇(皇謂漢帝按漢書/曹操以建安十八)¶
(年封魏公加九錫三曰樂器故/鑄鐘時雅樂郎中杜䕫主之)三以紀之六以平¶
之(周語景王將鑄無射問律於伶州鳩對曰度律均/鍾百官&KR0100;儀紀之以三平之以六成於十二注三)¶
(天地人平之/以六律也)厥量孔嘉(量以凖鍾之小大考/工記云嘉量旣成)厥齊¶
孔時(考工記六分其金而錫居/一謂之鍾鼎之齊齊去聲)音聲和恊人德同¶
熈聽之無斁(斁與/射同)用以啓期(言以此啓魏之期運/也粲集人字並作民)¶
(可見此編唐人/手抄避太宗諱)¶
　　　刀銘¶
侍中關内侯臣粲言奉命作刀銘及示以其叙¶
<pb:KR4h0021_SBCK_013-17b>¶
二報誠必朝氏之刀而張常爲工矣輙思作銘¶
謹奉陋不足覽(建安十八年魏國始建粲爲侍/中爵関内侯奉命謂承魏公操)¶
(之命叙報叙&KR0274;作刀之始屬朝氏作刀之/工爲張常盖叙不明言其人按其文知之)¶
相時隂陽制兹利兵(呉喜志林古人鑄刀以五月/丙午取純火精以恊其數陽)¶
(泉物理論阮師之作刀七月庚午見金神於冶監之/門教以水火之齊用隂陽之&KR0049;取剛柔之和也)¶
和諸色劑考諸濁清(周禮考工記桃氏爲刃參分/其金而錫居一謂之大刃之)¶
(齊鄭氏注大刃刀劒之属又凢鑄金之狀金與錫黒/濁之氣竭黄白次之黄白之氣竭青白次之青白之)¶
(氣竭青氣次之/然後可鑄也)灌襞以數質象有呈(灌襞淬錬之/名也歐冶子)¶
(善鑄劒万辟千灌魏文帝典論魏太子造百/辟寳刀呈猶程式也其質其形皆有法式)附反¶
載頴舒中錯形(反背頴鋒也錯形謂以金玉錯其/上爲文李&KR0057;佩錯刀銘佩之有錯)¶
<pb:KR4h0021_SBCK_013-18a>¶
(抑武/&KR0045;文)陸剸犀兕水截鯢鯨(犀兕巨獸其革最堅/周禮函人有犀甲兕)¶
(甲鯨鯢大魚或以比罪惡之魁左/傳取其鯨鯢而戮之剸截断裁也)君子服之式¶
章威靈(春秋蕃露刀之在/右白虎之象也)無曰不虞戒不在明¶
(言戒備於未然書怨/豈在明不見是圖/王褒聖主得賢臣頌/水斷蛟龍陸剸犀革)¶
<pb:KR4h0021_SBCK_013-18b>¶
¶
古文苑卷第十三¶
