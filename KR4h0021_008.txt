# -*- mode: mandoku-view; -*-
#+TITLE: 古文苑
#+DATE: 2015-09-11 21:26:41.849357
#+PROPERTY: ID KR4h0021
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0179-008古文苑-卷第八.
<pb:KR4h0021_SBCK_008-1a>¶
古文苑卷第八¶
　歌曲¶
　　漢昭帝黃鵠歌　淋池歌¶
　　漢靈帝招啇歌　漢武帝落葉哀蟬曲¶
　詩¶
　　栢梁詩　諸&KR0081;亮梁父吟¶
　　李陵録别詩(八首)&KR0171;武荅詩(二首)¶
　　孔融臨終詩　雜合作郡姓名字詩¶
　　　　六言詩(三首)雜詩(二首)¶
　　　　　四言詩(五首)¶
<pb:KR4h0021_SBCK_008-1b>¶
(秦嘉&KR0274;婚王粲思親曹植元㑹/閭丘冲三月三日裴秀大蜡)¶
　　王粲雜詩四首　七哀詩¶
　　晉程曉嘲&KR0044;客¶
　　　黃鵠歌　漢昭帝¶
始元元年黃鵠下太液池上爲歌曰(漢書昭帝始元/元年春二月黃)¶
(鵠下建章宮太液池中公卿上壽按髙相歌曰鴻鵠髙/飛一舉千里正謂黃鵠也羣臣以爲瑞故上壽稱賀是)¶
(時帝&KR0004;即/位年九歳)黃鵠飛&KR0006;下建章羽肅肅&KR0006;行蹌蹌¶
金爲衣&KR0006;菊爲裳唼喋荷荇(上林賦唼喋菁藻唼/所甲反喋直甲反)¶
出入蒹葭(叶韻合作藏子虚賦其卑濕/則生藏莨蒹葭藏莨音臧郎)自顧非薄愧¶
爾嘉祥¶
<pb:KR4h0021_SBCK_008-2a>¶
　　　淋池歌(使宫人/歌之)¶
(三輔黃圖昭帝始元元年穿淋池廣千/歩東引太液之水池中植分枝荷一莖)¶
(四葉狀如駢盖每逰燕出入或剪以爲/衣或折以障日以爲戯弄帝時命水嬉)¶
(以文梓爲&KR0179;木蘭爲柂刻飛鸞翔鷁飾/於&KR0179;首隨風輕&KR0222;畢景忘㱕按昭帝㓜)¶
(冲嗣位天姿儘髙輔導承弼者無其人/至忘無逸之戒溺於流連逰戯之樂歌)¶
(詞有雲光開曙之句盖通夕徹曉也其/意猶以爲未足卒損徳性&KR0205;夭天年豈)¶
(不惜/哉)¶
秋素景&KR0006;泛洪波揮纎手&KR0006;折芰荷涼風淒淒揚¶
棹歌雲光開曙月低河萬歳爲樂豈云多¶
　　　招啇歌　漢靈帝¶
<pb:KR4h0021_SBCK_008-2b>¶
(秋屬金於五音爲啇招啇者迎秋音之至/也晉王嘉拾遺記漢靈帝起祼游館于間)¶
(渠水繞砌蓮大如盖長一丈其葉夜舒晝/卷名夜舒荷宫人靚粧解上衣著内服或)¶
(時祼浴其荒淫若/此欲不亡得乎)¶
涼風起&KR0006;日照渠青荷晝偃葉夜舒惟日不足樂¶
有餘清絲流管歌玉鳬(絲管琴瑟簫笛/之屬玉鳬曲名)千年萬歳¶
嘉難踰¶
　　　落葉哀蟬曲　漢武帝¶
(此曲必爲李夫人作外戚傳云李夫人少而/蚤卒上思念不己令方士齊人少翁夜致其)¶
(神作詩令樂府/諸音家&KR0246;歌之)¶
羅&KR0209;&KR0006;無聲玉墀&KR0006;塵生虚房冷而寂寞落葉依¶
<pb:KR4h0021_SBCK_008-3a>¶
於重扃望彼美之女&KR0006;安得感余心之未寧¶
　　詩¶
　　　栢梁詩¶
漢武帝元封三年作栢梁臺詔羣臣二千石有能爲¶
七言詩乃得上座(三輔黃圖栢梁臺武帝元鼎/二年春/起此臺在長安城中北&KR0028;内三輔舊事)¶
(云香栢爲梁也帝嘗置酒其上詔羣臣和詩能七言者乃得上/與此所紀之年不同盖栢梁建於元鼎二年登臺賦詩乃元封)¶
(三年/也)¶
日月星辰和四時(皇/帝)驂駕駟馬從梁來(梁王/孝王武)郡國士¶
馬羽林材(大司馬漢制郡國之兵有材官&KR0016;士營衛之兵有期/門羽林據百官表元狩四年衛青爲大司馬大將軍)¶
(霍去病爲大司馬驃&KR0016;將軍至六年/去病薨是時青兼二職詩亦再賡邪)總領天下誠難治(丞相/石慶)¶
<pb:KR4h0021_SBCK_008-3b>¶
(治平聲/下同)和撫四夷不易哉(大將軍/衛青)刀筆之吏臣執之(御/史)¶
(大夫/兒寛)撞鍾伐鼓聲中詩(太常/周建徳)宗室廣大日益滋(宗正/劉安)¶
(國)周衛交㦸禁不時(衛尉/路慱徳)總領從官栢梁臺(光禄勲/徐自爲)¶
平理請讞决嫌疑(廷尉/杜周)修飭輿馬待駕來(太僕/公孫賀)郡¶
國吏功差次之(大鴻臚/壼充國)乗輿御物主治之(少府/王温舒)陳粟¶
萬石&KR0045;㠯箕(大司農/張成)徼道宫下隨討治(執金吾/中尉豹)三輔¶
盗賊天下危(左馮翊京兆尹左馮翊右扶風爲三/盛宣/輔言夾輔帝居不可有盗賊)盗阻南¶
山爲民災(右扶風/李成信/是時帝從事四夷天下騷/動據此詩三輔巳有盗)外家公主不¶
可治(京兆尹漢書竇嬰田蚡傳上曰俱外家故廷辨之嬰景/帝從舅蚡太后同母弟故言俱外家與文帝女)¶
(館陶長公主主太后女平陽南宫隆慮三公主皆恣/横不法是時嬰蚡俱巳死太后巳崩故京兆敢云)椒房率¶
<pb:KR4h0021_SBCK_008-4a>¶
更領其材(詹事/陳掌)蠻夷朝賀常舍其(典屬/國)柱枅薄櫨¶
相枝持(大/匠)枇杷橘栗桃李梅(太官/令)走狗逐兎張罘¶
&KR0431;(上林/令)齧妃女唇甘如飴(郭舎/人)迫窘詰屈㡬窮哉(東/方)¶
(朔朔善諧謔此語盖戯弄羣臣也按此詩羣臣各以其職/詠一句無甚理致其間亦有敢言隱然寓規儆之意者齊)¶
(梁間多傚其體/而骨氣寖不及)¶
　　古梁父吟(舊注中都縣有田强古/冶子墓按三士皆齊人)諸&KR0081;亮¶
(三國志諸&KR0081;亮躬耕隴畆好爲梁父吟歐陽詢藝/文&KR0011;聚載此篇云蜀志諸&KR0081;亮梁父吟又云陳武)¶
(別傳曰武學泰山梁父吟則其聲調丗/傳之乆矣梁父泰山傍小山丘墓所在)¶
歩出齊城門遥望蕩隂里里中有三墓累累正¶
相似問是誰家墓田强古冶子力能排南山文(一作/是)¶
<pb:KR4h0021_SBCK_008-4b>¶
能絶地紀一朝&KR0013;䜛言二桃殺三士(晏子曰公孫捷田/開疆古冶子事景)¶
(公勇而無禮晏子言於公餽之二桃曰三子計功而食桃公孫捷/曰吾再拜隱虎功可以食田曰吾杖兵而御三軍者再功可以食)¶
(古冶子曰君當濟河黿銜左驂冶潛行水底逆流百歩從九/里得黿頸功可以食二子曰吾勇不若子功不逮子取桃不)¶
(讓是貪也然而不死無勇也刎頸而死冶曰二子死之冶獨不/逮又刎頸而死古人贈賜如素絲表其潔白疋絹使之自裁皆)¶
(因物寓意三士與二桃猶言二可逃/死不能免三子乃爭先就死惜哉)誰能爲此謀國相齊¶
晏子(晏嬰齊之名相乃有殺士之醜史傳不載豈爲賢者/諱邪或曰曹操旣殺孔融楊修又送禰衡於荆州假)¶
(手黃祖三子者天下之望/也武侯梁父吟殆爲此設)¶
　　　録別詩¶
(眉山蘇氏曰劉子&KR0007;辨文選所載李陵與蘇/武書非西漢文盖齊梁間文士擬作者也吾)¶
(因悟陵與蘇武贈答五言亦後人所擬又云/齊梁文章衰陋而蕭統&KR0057;爲卑弱文選引斯)¶
<pb:KR4h0021_SBCK_008-5a>¶
(可見矣如李陵書蘇武五言皆僞而不能/辨以前詩爲非眞則此數篇不言可知)¶
有鳥西南飛(鴈也所/謂陽鳥)熠熠似蒼鷹(言飛/之疾)朝發天¶
北隅暮聞日南陵(北隅匈奴也南盛明之地/陵髙大之所以諭漢也)欲&KR0009;一¶
言去託之牋綵繒因風附輕翼以遺心藴蒸(藴/蒸)¶
(猶欝陶也言/思我之人)鳥辭路悠長羽翼不能勝意欲從鳥¶
逝駑馬不可乗¶
爍爍三星列(三星參也秋分/後見於東方)拳拳月&KR0004;生(拳拳/曲貌)寒¶
涼應節至蟋蟀夜悲鳴晨風(曉風/也)動喬木枝葉¶
日夜零逰子暮思歸塞耳不能聽逺望正蕭條¶
百里無人聲豺狼鳴後園虎豹歩客庭逺處天一¶
<pb:KR4h0021_SBCK_008-5b>¶
隅苦困獨零丁親人隨風散歷歷如流星三苹離¶
不結(蘋藻萍皆浮水而生根不/着土以喻此身之漂流)思心獨屏營願得萱¶
草枝(萱忘憂草也詩焉/得諼草言樹之背)以解飢渴情¶
寂寂君子坐奕奕合衆芳(猶言衆賢也離騷固衆/芳之所在注衆芳諭羣)¶
(賢)温聲何穆穆因風動馨香清言振東序良¶
時著西庠(&KR0004;武兄弟並爲郎後以中郎將使匈奴此言武/在漢庭時議論出諸人之右今覉旅異域無復)¶
(羣賢盍簪之樂故首句稱寂寂/君子坐温和也詩穆如清風)乃命絲竹音列席無¶
髙唱悲意何慷慨清歌正激揚長哀發華屋四¶
坐莫不傷¶
晨風鳴北林(晨風鸇也陸機䟽曰鸇似鷂青/黃色詩鴥彼晨風欝彼北林)熠燿東南¶
<pb:KR4h0021_SBCK_008-6a>¶
飛(熠燿螢火也詩熠燿宵行晨飛之鳥鳴於幽隂夜行/之蟲向陽而飛言物不得其宜以諭身之失所&KR0009;也)願言¶
所相思日暮不垂帷明月照髙樓想見餘光輝&KR0007;¶
鳥(燕也亦/名鳥)夜過庭髣髴能復飛褰裳路踟蹰彷徨¶
不能歸浮雲日千里安知我心悲思得瓊樹枝以¶
解長渇飢(淮南子崑崙山有曽城/九重上有珠樹玉樹)¶
陟彼南山隅送子淇水陽爾行西南游我獨東北¶
翔轅馬顧悲鳴五歩一彷徨雙鳬相背飛相逺¶
日巳長(雙鳬以比蘇李一體人/因去&KR0335;有南北之異)逺望雲中路想見來¶
圭璋(雲中近塞郡名/圭璋所以通好)萬里遥相思何益心獨傷隨¶
時愛景耀願言莫相忘¶
<pb:KR4h0021_SBCK_008-6b>¶
鍾子歌南音(楚人鍾儀&KR0527;於晉晉侯與之琴操南音公/日樂操土風不忘舊也遂釋之事見左傳)¶
仲尼歎歸與(論語子在陳/曰歸與歸與)戎馬悲邊鳴逰子戀¶
故廬陽鳥歸飛雲蛟龍樂潜居(言物之飛潜各欲/遂其性禹貢陽鳥)¶
(攸居謂/鴈也)人生一丗間貴與願同俱身無四凶罪何爲¶
天一隅(堯時四凶以/罪投四裔)與其苦筋力必欲榮薄軀不如¶
及清時䇿名於天衢(易何天之衢亨文選陵荅武書/云䇿名清時榮問休暢言己不)¶
(若武之全節而/回身名俱榮)¶
鳯凰鳴髙岡有翼不好飛安知鳯凰德貴其來¶
見稀(闕)¶
紅塵蔽天地白日何冥冥(闕)¶
<pb:KR4h0021_SBCK_008-7a>¶
　　　荅詩　蘇武¶
童童&KR0012;生柳&KR0009;根河水泥(童童獨立貌柳易衰之木/又托根浮淺諭此身脆弱)¶
(客寓/異域)連翩逰客子于冬服涼衣去家千里餘一身¶
常渴飢寒夜立清庭仰瞻天漢湄寒風吹我骨¶
嚴霜切我肌憂心常慘戚晨風爲我悲瑶光游¶
何速(瑶光言光/隂之可寶)行願支荷遲仰視雲間星忽若割¶
長帷(如發蒙蔽/而有所睹)低頭還自憐盛年行巳衰依依戀¶
明丗愴愴難久懷¶
　　　別李陵¶
雙鳬俱北飛一鳬獨南翔子當留斯館我當歸故¶
<pb:KR4h0021_SBCK_008-7b>¶
鄉一別如秦胡㑹見何詎央愴恨切中懷不覺淚¶
沾裳願子長努力言&KR0015;莫相忘¶
　　　臨終詩　孔融¶
(本傳融爲太中大夫見曹操雄詐漸著頻/書爭之多致&KR0446;忤又奏宜準古王畿之制)¶
(千里寰内不以封建諸侯操疑其所論建/漸廣並憚之郗慮承㫖以微法免融又令)¶
(路粹枉奏融下獄棄市眉山蘇氏云丗之/議公者皆以臨難不懼談&KR0015;就死爲雄爲)¶
(之賛曰我宗若人尚友千/祀視公如龍視操如&KR0017;)¶
言多令事敗噐漏苦不宻(易曰君不宻則失臣臣/不宻則失身機事不宻)¶
(則害成文舉豈/至此方悟邪)河潰蟻孔端山壞由猿穴(言國家敗/壞皆起於)¶
(不能防/微杜漸)㳙㳙江漢流天䆫通冥室(涓涓小水能益江/漢天䆫容&KR0169;能通)¶
<pb:KR4h0021_SBCK_008-8a>¶
(暗室言巳之寸忠或/能禆國事開人心也)䜛邪害公正浮雲翳白日靡辭¶
無忠誠華繁竟不實人有兩三心安能合爲一¶
(言不忠之人常懷二/三心安能與我心合)三人成市虎(市郗慮路粹相與構/成巳罪以虛爲實猶)¶
(言市中有虎也市/虎事見戰國䇿)浸漬解膠漆(膠漆猶可解况相/信之心本不固邪)生¶
存多所慮長寢萬(一作/方)事畢(長寢猶/長夜也)¶
　　　離合作郡姓名字詩¶
漁父屈節水潜匿方(離魚/字)與時進止出行施張(離/日)¶
(字魚日/合成魯)吕公磯釣盍口渭旁(離口/字)九域有聖無土不¶
王(離或字口/或合或國)好是正直女回于匡(離子/字)海内有截隼¶
逝鷹&KR0045;(當離乙字恐古文與/今文不同合成孔也)六翮將&KR0108;羽儀未彰(離/鬲)¶
<pb:KR4h0021_SBCK_008-8b>¶
(字)蛇龍之蟄俾也可忘(離虫字/合成融)玟璇隂曜美玉韜¶
光(去玉成文/不湏合)無名無譽放言深藏(離與/字)按轡安¶
行誰謂路長(離才字合成舉此以文爲戯後人多倣之如/眉山蘇氏離合硯盖字云研石猶在峴山巳)¶
(頺姜女旣去孟子不來&KR0057;爲簡/妙漢上黨郡有石研&KR0028;音刑)¶
　　　六言詩三首¶
(文舉平時譏嘲慢侮曹操如待小兒天子在許/無異覉囚操弑伏后鳩二皇子人神共憤此詩)¶
(稱美不暇又率直畧无含蓄必非其真本傳稱/魏文帝深好融文每歎曰楊班儔也人有上融)¶
(文章者賞以金帛豈好/事者假此以說丕邪)¶
漢家中葉道微董卓作亂乗衰僣上虐下專威¶
萬官惶怖莫違百姓慘慘心悲(漢靈帝崩董卓廢/太子辯立獻帝自)¶
<pb:KR4h0021_SBCK_008-9a>¶
(爲相國專/權用事)¶
郭李分爭爲非遷都長安思歸瞻望&KR0028;東可¶
哀夢想曹公歸來(獻帝&KR0004;平元年二月遷都長安卓/發掘洛陽諸帝陵三年誅董卓部)¶
(曲將李傕郭汜等反䧟長安城傕汜爭權/治兵相攻傕迎帝幸其營燒宫殿官府)¶
從洛(光武改洛爲雒東漢人不用/此洛字魏&KR0004;下詔去佳加水)到許巍巍曹公輔¶
國無私減去厨膳甘肥羣僚率從祈祈雖得俸¶
禄常飢念我苦寒心悲(建安元年&KR0045;奉韓䢰奉車駕至雒/陽時宫室燒盡百官披荆&KR0068;依墻)¶
(壁間州郡委輸不至羣僚乏食曹操在許謀迎/天子乃將兵詣雒陽引董昭問計遂遷都許)¶
　　　雜詩二首¶
巖巖鍾山首(十洲記鍾山在北海于地仙家種芝巖/巖髙峻貌鍾山之顚至北極寒之所)¶
<pb:KR4h0021_SBCK_008-9b>¶
赫赫炎天路(淮南天文訓天有九野去地五億萬里/南方曰炎天赫赫熾盛貌二句言丗道)¶
(炎涼之/相絶)髙明曜雲門逺景灼寒素(雲門謂門/第穹崇上)¶
(侵雲漢逺景猶餘光也二句指/&KR0020;位隆盛者氣熖之所薰灼)昻昻累丗士結根¶
在所固(昻昻挺特貌累丗猶間丗也豪傑之士累丗/一生植根秉節在我者貞固不爲丗俗炎涼)¶
(所/移)吕望老匹夫茍爲因丗故(吕望年巳八/十釣於蟠溪)¶
(值殷之未遂佐周興王/因時就功所爲亦苟矣)管仲小囚臣獨能建功¶
祚(魯殺子紏管仲請囚卒相齊桓/九合諸侯同尊周室以立伯功)人生有何常¶
但患年歳暮幸託不肖&KR2399;且當猛虎歩¶
(言羣雄肆毒/時方多難)安能苦一身與丗同舉厝由¶
不慎小節庸夫&KR0015;我度(文舉倜儻尚氣不拘小節/不知者謂之志廣才踈)吕¶
<pb:KR4h0021_SBCK_008-10a>¶
望尚不希夷齊何足慕(呂望貪功夷齊徇名二者皆非/所志是時曹操&KR0020;&KR0395;薰灼上下)¶
(士大夫爭趍附之文舉獨/立頽波中屹然砥柱壯哉)¶
逺送新行客歳暮乃來歸入門望愛子妻妾向人悲¶
聞子不可見日已潜光輝&KR0012;墳在西北常念君來遲¶
褰裳上墟丘但見蒿與薇白骨歸黄泉肌體乗塵飛¶
生時不識父死後知我誰&KR0012;䰟遊窮暮飄颻安所依¶
人生圗孠息爾死我念追俛仰内傷心不覺淚沾衣¶
人生自有命但恨生日希(文舉遇害男女長㓜凢四子操/皆殺之此子殁於孩提史不載)¶
　　四言詩五首¶
　　述婚　秦嘉¶
<pb:KR4h0021_SBCK_008-10b>¶
(婚禮合二姓之好爲人倫/之端家道之本當謹其始)¶
羣祥旣集二族交歡敬兹新姻六禮不愆(儀禮婚有/六禮納采)¶
(問名納&KR0123;納/徵請期親迎)羔鴈揔備玉帛戔戔(羔鴈玉帛所以將/其禮易束帛戔戔)¶
(在干切/委積皃)君子將事威儀孔閑猗&KR0006;容&KR0006;穆矣其言(君/子)¶
(謂主婚及掌判者親迎婿之女家前五禮必/有將其事者儀禮國君用卿其次有介有儐)紛彼婚¶
姻禍福之由衛女興齊襃姒㓕周(齊威始立衛&KR0078;爲/夫人伯業以興列)¶
(女傳威公好&KR0075;樂衛&KR0078;爲之不聽鄭衛之音幽王以/褒女爲后卒致犬戎之禍詩赫赫宗周褒姒威之)¶
戰戰兢兢懼德不&KR0311;神啓其&KR0123;果&KR0023;令攸我之愛矣¶
荷天之休(男女各懼其德不足以相/配則思自警敕終受天佑)¶
　　　思親爲潘文則作王粲¶
<pb:KR4h0021_SBCK_008-11a>¶
(摯虞文章流別云王粲所與蔡子篤及文/叔良士孫文始楊德祖詩及所爲潘文則)¶
(作思親詩其文當而整皆近乎雅/矣贈楊脩詩今亡三贈詩入選)¶
穆穆顯妣德音徽止思齊先姑志侔姜姒躬此勞瘁¶
鞠予小子(詩思齊大任文王之母大姒嗣徽音大姒文/王妃邑姜武王妃文則自稱其母有和順之)¶
(徳能承先姑志同周之/姜姒勤勞以撫育其子)小子之生遭丗罔寜烈考勤¶
時從之于征奄遘不造殷憂是嬰(烈考自稱其父也/遭時乱離父征役)¶
(于外已從行而父死不造謂家道/不成也詩遭家不造嬛嬛在疚)咨予靡及退守祧¶
祊五服荒離四國分争禍難斯逼救死於頸(己嗟痛/弗及期)¶
(歸守&KR0021;祀而禍乱益甚書弼成五服詩洽此四國皆/言天下之廣漢末海内分裂日㝷干戈不保首領)¶
嗟我懐歸弗克弗逞聖善獨勞莫慰其情春秋代逝¶
<pb:KR4h0021_SBCK_008-11b>¶
于兹九齡(聖善謂母也詩母氏聖善/母獨勞于家迨今九年)&KR0225;彼行路焉託¶
予誠予誠旣否委之于天庶我剛妣克保遐年亹亹¶
惟懼心乎如懸(道涂莫&KR0009;人子之情惟天佑之庻俾/強健之母克享其壽此心常懸摇不)¶
(安)如何不弔早丗徂顚於存弗養於後弗臨遺愆在¶
體慘痛切心形景尸立䰟爽飛沉(詩不吊昊天鄭氏/箋猶不善也言不)¶
(爲天所佑早丗傾逝子生不/能養死不&KR0023;臨哀痛罔極)在昔蓼莪哀有餘音我¶
之此譬憂其獨深(小雅蓼莪之作孝子不得終養也/言巳之哀痛比蓼莪&KR0057;甚蓼音六)¶
胡寜視息以濟于今巖巖藂險則不可摧(何能存此/餘生以至)¶
(今日險難叢/集莫可摧抑)仰瞻歸雲俯聆飃回飛焉靡翼超焉¶
靡階(觸目傷懐/恨身覉繫)思若流波情似坻頽詩之作矣情以¶
<pb:KR4h0021_SBCK_008-12a>¶
告哀¶
　　元㑹　曹植¶
(晉禮志漢儀有正㑹禮正旦受賀公侯以/下執贄來庭二千石以上升殿稱萬歳後)¶
(作樂宴饗魏帝都鄴正㑹文昌/殿用漢儀此詩止&KR0274;宴饗之禮)¶
&KR0004;歳元祚&KR0123;日惟良乃爲嘉㑹宴此髙堂衣裳鮮㓗¶
黼黻玄黄珍膳雜遝充溢圎方(黼黻貴者之服皂黄/賤者之服圎方進&KR0319;)¶
(之/噐)俯視文軒仰瞻華梁願保兹善千載爲常(衣服之/美飮饌)¶
(之盛宫室之麗君臣相與歡宴必/思有以保之然後能長丗享此)歡&KR0015;盡娯樂哉未¶
央皇室榮貴壽考無彊(歡樂有度存不盡之意/則朝廷尊榮享國長乆)¶
　　　三月三日應詔　閭丘冲¶
<pb:KR4h0021_SBCK_008-12b>¶
(續齊諧記晉武帝問三日曲水其義何指束/晢對曰昔周公卜城洛邑因流水以汎酒故)¶
(逸詩曰羽觴隨波又秦昭王三月上已置酒/河曲乃因其地立爲曲水二漢相㳂皆爲盛)¶
(集晉丗多於是日幸華林/園賜宴仍命羣臣賦詩)¶
暮春之月春服旣成(論語暮春者春服旣/成浴乎沂風乎無雩)升陽潤土¶
氷渙川盈(詩溱與洧方渙渙&KR0006;/士與女方秉菅&KR0006;)餘萠逹壤嘉木敷榮¶
后皇宣遊旣讌且寧光光華輦詵詵從臣微風¶
扇穢朝露翳塵上䕃丹幄下籍文茵臨池挹盥濯故¶
㓗新俯鏡清流仰睇天津藹藹華林巖巖景陽¶
(陸翽鄴中記華林園中千金隄池通御溝梁簡文帝三日/曲水詩序晉集華林同文軌而髙宴景陽山在華林園中)¶
嶪嶪峻宇奕奕飛梁垂䕃倒景若翺若翔(棟宇髙/峻日月)¶
<pb:KR4h0021_SBCK_008-13a>¶
(反在下故/云倒景)¶
浩浩白水汎汎龍舟皇在靈沼日辟同遊擊櫂清¶
歌鼓枻行謳聞樂咸和具醉斯柔(言人心恱順/君臣有禮)在昔帝¶
虞德&KR0013;遐荒干戚在庭苗人來王(書舞干羽于兩/階七旬有苗格)今我¶
哲后古聖齊芳惠此中國以綏四方(詩大雅/之詞)元首旣明¶
股肱惟良樂只君子今日惟康(書元首明哉股肱/良哉庻事康哉)¶
　　　大蜡　裴秀(字季彦河東聞/喜人晉書有傳)¶
(禮記郊特天子大蜡八蜡也者索也歳十二月/合聚萬物而索饗之也八蜡以記四方年不順)¶
(成八蜡不通以謹民財也順成/之方其蜡乃通所以移民也)¶
日&KR0292;星紀大吕司辰立象改次度衆更新(月令季冬日/在婺女律中)¶
<pb:KR4h0021_SBCK_008-13b>¶
(大吕星紀牛女之次天象/度數至此而周將更其端)歳事告成八蜡報勤(一歳之事告/成蜡以致報)¶
(禮記注所/&KR0021;有八神)告成伊何年豐物阜豐禋孝祀介兹景福¶
(豐禋謂&KR0021;八神孝祀謂&KR0021;先/祖禮記注旣蜡臘先祖五祀)報勤伊何農功是歸穆穆¶
我后矜兹蒸黎飲饗清祀四方來綏(報農功終歳之勤/故以民爲重商名)¶
(臘曰清祀蜡臘/畢舉四方均通)充物郊甸鱗集京師交蜡貿遷紛葩¶
相追摻&KR0209;成幕連祍成帷有肉如丘有酒如泉有¶
肴如林有貨如山(通四方之物貨使之交易貿遷禮記/日旣蜡而收民息已注收謂收歛積)¶
(聚)率土同懽和氣來臻朔風叶順降祉自天方隅清¶
謐嘉祚日延與人優游享壽萬年(天時恊序民物阜/康終致祝詞於君)¶
　　　雜詩四首　王粲¶
<pb:KR4h0021_SBCK_008-14a>¶
吉日簡清時從君出西園方&KR0100;䇿良馬(粲辟丞相禒/多與丗子平)¶
(臨菑侯植游/方&KR0100;並駕也)並驅厲中原北臨清漳水西看栢楊山¶
(清漳水名出上黨鄴郡有臨漳縣栢楊山丘/墓所聚之地詩有子在川上歎逝者之意)回翔逰廣囿¶
逍遥波水間¶
列車息衆駕相伴緑水湄幽蘭吐芳烈芙蓉發紅暉¶
百鳥何&KR0813;翻振翼羣相追投網引潜魚強弩下髙飛¶
白日巳西邁歡樂忽忘歸(動植飛潜各遂其性無非天地/生生之意人乃以好殺爲樂而)¶
(不知止亦/不仁矣)¶
聨飜飛鸞鳥獨逰無所因(惡人成羣賢者/欲出而不可)毛羽照野草¶
哀鳴入層雲(名譽巳著而髙舉逺引/哀鳴者非其本心也)我尚假羽翼飛覩¶
<pb:KR4h0021_SBCK_008-14b>¶
爾形身願乃春陽㑹交頸遘殷勤(言賢哲知時逺引/巳欲從之㳺也陽)¶
(春㑹謂侯/時之秦)¶
鷙鳥化爲鳩逺竄江漢邊遭遇風雪㑹託身鸞鳯¶
間(鷙鳥比貪毒小人鸞鳯比君/子詳味詩意當時或有所指)天姿既否戾受性又不¶
閑邂逅見逼迫俯仰不得言(言小人處君子之羣能化/其形而不能革其心也)¶
　　　七哀詩¶
(粲集七哀詩六/首其二詩入選)¶
邊城使心悲昔吾親更之冰雪截肌膚風飄無止¶
期百里不見人草木誰當遲(遲與治同皆平/聲謂芟除之也)¶
登城望亭隧翩翩飛戍旗行者不顧反出門與家辭¶
<pb:KR4h0021_SBCK_008-15a>¶
子弟多俘虜哭泣無巳時(征役死亡者不復反子弟在/家者又爲俘囚故哀傷之)天¶
下盡樂土何爲久留兹蓼蟲不知辛去來勿與&KR1460;¶
(蓼辛草生其中習其氣味譬邊塞人/久習風土不以爲怪詩予又集于蓼)¶
　　　嘲&KR0044;客　程曉(晉人唐藝文志/有程曉集二卷)¶
平生三伏時(漢時東方朔傳伏日顔師古曰三伏之日也按/曆家以六月節至立秋後三庚日爲三伏自秦)¶
(始言隂氣將起金畏於火/故至庚日必伏庚金也)道里無行車閉門避暑卧出¶
入不相過只今褦襶子(音耐戴言不爽豁也&KR0011;說/集韻褦襶不曉事之名)觸&KR0044;到¶
人家主人聞客來嚬蹙柰此何謂當起行去安坐正¶
咨嗟所說無一急&KR0689;&KR0689;吟何多揺扇髀中疾(振揺/兩股)流¶
汗正滂沲莫謂爲小事亦是一大瑕傳戒諸髙明&KR0044;¶
<pb:KR4h0021_SBCK_008-15b>¶
行宜見呵(丗說曰郄嘉賔三伏之日詣謝公炎暑熏赫雖/復當風交扇猶沾汗流離謝着數絹衣食&KR0044;白)¶
(粥晏然無異與此/詩嘲誚之意殊矣)¶
古文苑卷第八¶
